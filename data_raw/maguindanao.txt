“Kaka, mapakay a idual engka i sabun a nan?”

“Uway mambu.”

Di ku katawan entertain i pedtindeg a nan a babay sa sangulan ku, ugaid katawan ku a benal a kena i nan i suled ku a babay. Tu pan i kinailay ku sa lekanin sa pangagian sa nakalepas a kutika endu di manggula i magagan a benal i kinambalingan nin. Wagib a katantu ku a di ku sekanin mapaangel a benal, entain i pakakataw sa ngin a balangan na manginggilek i makasulut sa palas na katiwalayan ku.

“Pina, enduken ka sangat i kalimeng engka? Masu kena den benal a pedtalu.”

“Padtaday ka den, pagitungen ku bu i pantag sa nganin-nganin.”

“Na uway pabila pidtalu nengka.”

Da madakel a kapamilian a kana laki sia. Masu katawan ku ngin inia. Tatap a pedtaluan kami ni tua babay sa manga tudtulan na encanto sa dalem a kayu na Bantungon. Napagitung ku na su mapamili ku bu na i kaawa.

“Balapantag ku den a lemu.”

“Tantu ka Pina? Wagi a labi ta embitiala, Ka masu di ta den pakadtanggunuta dua.”

“Labi a madakel i penggulan ku sa walay.”

“Pedsanggilan aku nengka.”

Su engkanto minebpun a midtulik sa buntal nin endu sa manga buk sa taligkudan ku na midtindeg. Midsambi bun su suara nin endu di den sekanin pamamantag sa kapagakal nin sa laki. Inawan ku den i pamipian sa lagilayan endu midtalaguy sa malengkas sampay sa walay.

Masu di aku nin pedtundugen, a mapia a tanda i nan. Midtulik aku sa langit endu magan den i kapedsedep nu senang, Ya temu da ku den pamamantag i kutika a lu pan sa engkanto.

“Kaka, kaka mebpun aku den keman saguna?”

Kimapet aku sa laleb ku, ugaid na napagitung ku na sa kutika na kauma na suled ku a babay. Su tidtu ku a suled a babay. Mingginawa aku endu mingemen-gemen. Napasad den su batalu.

“Oh Uping, di aku nengka palityalan sa ngin i nanggula.”

“Ngin i nanggula kaka?”

“Lu aku sa lagilayan endu aden nailay ku a kabuntal engka”

“Katawan ku.”

“….Ngin?”

“Di mapia i kaawa sa da pagetaw nin.”

Su Pilipinas na isa kanu madakel a dalpa sa dunya a pakagedam sa guligaw siya kanu maginged nin.
Katatapan kanu niyaba, na ya lun pakagedam na su mga taw a pendalepa siya tampal kanu sebangan nu
dalpa nu Mindanao, siya sa binedtwan anya sa Bangsamoro Autonomous Region in Muslim Mindanao
(BARMM), a dalpa nu mga Bangsamoro (Muslim siya sa Pilipinas). Su niya ba a dalpa na sentro nu
pamakatingguma a mga bala a mapasang. Ya nin den kasela na su kanggula a guligaw a pakadsabap
kanu dili kabamagayon nu mga lumpukan a pedseged siya kanu inged atawka baninindeg. Su niya ba a
nambetadan nu dalpa na migkoget sa naka lima pulo lagun. Siya kanu lagun a 2021 na napirmahan su
kapasadan nu kainggay kanu kalilintad kanu pageletan nu gobyerno nu Pilipinas endu su Moro Islamic
Liberation Front (MILF). Sa kanu nyaba a mga kutika na nakapangaden sa masla a kinakulang kanu
guligaw nu dalpa endu natalanged su kapegkamal. Uged na su andaman kanu mga kaped pan a grupo/
lumpukan a aden niyat nin sa masla a guligaw kanu dalpa na natabun bun; kadalem, katubak nu mga lupa
endu linog; endu su mga kaped pan a problema nu maginged, kaped den su pidtalo anya a ukag nu mga
pamilya (rido), na natabun bun a mga lidu a ginawa nu inged siya kanu mga noget a timpo. Kanu lagun
anya a 2021, aden 65, 918 a mga pamilya (267,278 mga taw) kadakel i nakaawa kanu mga pendalpan nilan
siya sa Mindanao sabap kanu niyaba a mga nalabit a mga sabapan, nakasot sa 37% nu niyaba a mga taw
na matun siya kanu dalpa nu BARMM (UNHCR, 2021).
Nakadalem kanu niyaba a pangagi su mga katigan a nakwa siya kanu kinapangingidsa kanu mga
gumagalbek siya kanu mga dalpa, kanu taw a nakaawa sabap kanu guligaw nu dalpa nin endu su mga
taw a gumagalbek siya sa gobyerno, kanu kapagigyamong nilan kanu kalilintad anya a kambityala.
Sa kanu niya ba a research atawka pangagi na ginamit su dalpa nu BARMM sabap kanu katala nin a
guligaw siya kanu nasakupan nin, apya aden mga kapasadan nu kalilintad kanu dalpa. Su kapasadan a
napangaden nu MILF kanu gobyerno nu Pilipinas a nakambalaguna kanu kalilintad, na isa a tanda nu
kabelusud nu Mindanao siya kanu mga atulan nu Pilipinas, a pegkilala kanu mga dala makatidtu a atulan
endu bityala kanu mga Bangsamoro a napangaden nu Pilipinas a isa a saka kayo a dalpa. Uged na su dili
kabpamagidsan nu antangan siya kanu kabpagilay kanu mga taw siya kanu dalpa nu BARMM na natabun.
Sabap kanu niya ba, na pakaidsa; Duken ka apya ngin I tabang atawka penggulan nu gobyerno endu
su mga salakaw pan a pedtabang kanu niya a dalpa, na aden bun mga grupo/lumpukan nu mga taw i
katagak siya kanu timpo nu kabpagumbaya endu kabpagiseg a pedtalon, enduken ka niyaba a mga taw
na kapangka silan siya kanu mga nasama a tanda lalan nu mga nanggula a mapasang?

Panun i kapegkasabot kanu pidtalo anya a kalangkum endu su kadsisibaya?
Su niya ba a pangagi na inilay nin su madekel a mga pakaidsa makapantag kanu niyaba a bityala.
Paganayan lun, na panun su kapegkasabot kanu kapagigyamong atawka kalangkum anya endu su dili
kapagigyamong atawka kadsisibaya, endu panun ba i kapangimbenal lun inyaba? Natun endu nadsuliman
nu niyaba a pangagi i aden mga embibidayan nu mga pamikilan nu uman isa, a sabapan a makapantag
sa bityala banya a kapagigyamong endu dili kapagigyamong, aden mga embalangan nin a mga pagitong
a pakapangaden sa embibidaya nu kaantangan nu kapembityala lun endu kapebpayag lun. Makaudsad
inya siya kanu paganayan nin a embibidayan nu basa atawka kadtalo: su niyaba pidtalo anya “inclusion”
na dala matakapala a mana nin siya kanu mga basa nu Bangsamoro; langkap sa Maguindanaon endu
Mranaw, lapay o saplag ataw a sakup sa Sinug, endu merafeg o meamung sa Teduray i mga basa a
nakanggay sa kanu niyaba a kadtalo. Su langun nu niya ba nalabit na yanin bun mana na “kaamong na
langon”, ‘all-encompassing’ sa basa nu English kasama ang lahat, sa Tagalog/Filipino), endu niyaba a
katigan na dala pakambimbangan nin. Niyaba a mga nalabit na pakanggay sa mana sa kanu pedtalon
banya a inclusion: katatapan kanu mga naidsan a mga taw na nailay nilan su kapegkanasisita kanu
mas maulad endu daludaya a kapangagi kanu niya ba a bagilen atawka bangagyan. Apya kadakelan na
baginugot kanu pidtalo anya a kabelabi kanu mga taw a pakadsinganay, na nsisita bun a apya su pakagaga
na kadtabangan. Sabap kanu paham na su kadtabang na aden antu na kadsabapan nu kapegkabad nu
mga maginged, o di menem na pakadampo kanu maratabat nu mga matuwa ataw na pakauman sa lat a
ginawa a gagedam nu mga bendalpa sa gasugat a guligaw, su niya ba a mga nalabit na aden kapagidsan
nin kanu mga singanay na mga internasyonal a mga lumpukan a baginut-inuten i kadsambi sa kabemana
sa pidtalo anya a inclusion.
Su udsadan nu inclusion anya a pidtalo na aden bityala nin sa pidtalo anya a politika, a aden lakit lambay
nin sa kanu kanggula atawka mga ukit nu pidtalo a kabpagamong endu kasibay siya sa dalpa na BARMM.
Su langun nu tabang a pakatingguma na wagib lun i sungu para sa kanu langun nu maginged, uged na
ya nin ganggula na su tabang na dikena para kanu langkum, mas den amengka su niya a mga tabang na
nakaukit atawka produktu nu pidtalo anya a pinagayunan, pantag sa kalilintad. Su niyaba napangaden
anya a napagayunan a kalilintad na ya papebpalas kanu niyaba kaamong kalangkum kanu langun endu
su kasampay nin siya sa dalpa na BARMM, kagina niyaba na resulta nu mga kapasadan a napangaden a
politikal. Su langun nu mga lumpukan anya a pon salyu na inged na aden tindeg nilan, a dili bagilay siya
kanu ngini tribu nin a mga taw atawka daw nakabpon, su tabang nilan na para sa langkum, uged na su
Pilipinas na lalayun su tindeg siya kanu lekanin a atulan, siya kanu mga taw a politikal, a binedtuwan
sa “tri- people” a aden lun su lumpukan nu mga Muslim, Christian endu su mga dikena Moro a
pendadalepa. Sabapan sa niyaba, na kaaden su dili pedsot a tabang kanu langun, su niyaba a sistima na
pakaresulta sa dili kapedsampay nu mga tabang siya kanu mga mawatan a mga dapla a pedu su mga
pendadalepa lun, pakatalingguma sa kanilan su pedu atawka dala a tabang pakabpun sa kanu niya ba a
mga lumpukan siya kanu liyu nu Pilipinas.

Entayn i gadsuliman a di pakaamong kanu gaenggan sa tabang?
Su niya ba a bayanan na pakapangaden sa padsa siya kanu dalpa, sa kaaden su kabelabi sa matatap su
kalilintad siya kanu maginged, uged na pakauyag menem kanu pidtalo a kadsisibaya. Su kasampay kanu
niya ba kaamong anya kanu maginged na siya bun makandut kanu ukit ukit nu mga pidtalo a “brokers”,
kaped den su barangay Chairman, su mga lumpukan endu taman den kanu mga kaped pan a pegkahanda
siya kanu kagkapya nu dalpa. Su koneksyon nilan sa mga gaunutan na nya ba i sabapan a masla su inam
nilan sa kapapedsot sa mga nasisita na mga binedtuan anya sa “dala tayud nin a dalpa”, a aden antu na
pakalusud lun bun silan. Uged na su kabedfocus sa pinagayunan na aden antu na pakadampo sa kawagib
nu ped. Siya kanu ukit endu adat betad nu Pilipinas, na dala kwinta kanu mama endu babay, uged na
sabap sa kanu mga nalayaman a su mama na ya katatapan a pakapangunay siya kanu dalpa; su salakaw
pan kanu mama endu babay (LGBT) na katatapan na dili silan kailay siya kanu inged; sa taman kanu
mga taw antu a aden kulang nin atawka sadil na dili bun kainggyan sa labi atawka kadsuliman siya kanu
inged. Su niya ba a sistima na pakaaden sa subla a kapenggamit kanu kapegkagaga. Su binedtuwan anya
a kadatu na andang inya a mga pegkamal kanu mga dalpa, su niya ba a kamal na dili bun kailay sa mapya
amengka susulimanen, kaaden su pidtalo a dili kaamong kanu pamilya atawka membro nu niya ba a mga
datu sabap sa kanu kanilan a subla kabagusal kanu kanilan a kadatu. Su katebped nu niya ba a sistima
na mainam siya kanu aden mga kataw/ pangagi/ sabot nin kanu dalpa endu aden sabot nin kanu mga
bagapasen nu isaka maginged sa kagkapya. Kasela sela nin na su niya ba pedtalun anya na su kailay a
langkum na makaudsad siya kanu salig a 80% pun kanu pamageletan nu maginged na 20% menem siya
kanu kanggalbek lun.
Su kapedtalima kanu mga tabang anya siya sa BARMM a pakabpun sa liyu na inged na siya bun pakaunot
kanu mga atulan nilan a mga lumpukan a pedtyakap lun. Tatap na ya bu pakatalima sa kanu niya ba a
mga tabang na su mga nalayaman nilan a mga dalpa endu mga taw atawka mga opisina a pakadtanggit
sa kanilan siya kanu mga dalpa, sa ya nin inya ukit na dili den kadsuliman su tidtu tidtu a pakanasisista
siya kanu inged. Su niyaba a mga lumpukan a pun sa liyu na inged na bagukit bun silan siya kanu pidtalo
a consultation atawka kapembityala a kagkadakela sa ukit a asal asal demun sa kanu pageletan nu mga
opisina a pakadtanggit sakanilan siya kanu mga dalpa, sa dili den kailay su mga tidtu a wagib a idsumpata
niya ba I tatap a kanggula apya aden bun pundu a pun sa kanu gobyerno. Su dili kabpagamong kanu
kapedtalima kanu niya ba a mga tabang nu mga bakwit (IDPs) na sabap kanu malubay a kapedsabuta siya
kanu pamageletan nu mga kaunutan kanu Pilipinas endu su niya a mga lumpukan a pun sa liyu na inged,
metu bun mambo su sistima nu niya ba a mga lumpukan sa kanu kanilan a atulan endu su mga ukit nu
mga galbekan nilan.
Ngini kapegkatingguma nu kapedsibaya banya kanu kutika a mapasang
a kaukitan?
Paisigen bun su niya a pangagi sa makaidsa su mga kaped pan a mga sabapan nu kapedtalingguma nu
kapedsibaya banya sa mas maulad pan a pagitong. Su kabpagilay banya a langkum endu su kapedsibaya
a kailay siya kanu dalpa nu BARMM na tantu a kadsima sima siya kanu masla endu mapasang a kaukitan
nu niya a dalpa, su kapedsandeng kanu langkum banya na siya bu kausal kanu timpu nu mapasang a

katamanan uged na mangagan bun pebpapas. Sa mas matakapala a kailay lun na siya kanu nalayaman a
kapegka tingguma nu tabang kanu timpu a kanasisita, sa kaaden su kapegkataligkud kanu mas malubay a
membro nu inged. Sabap ka kadakelan na mga bakwit sa Bangsamoro na moget pakambalingan sa mga
dalpa a pibpunan nilan, wagib a su tabang sa lekanilan na dikena bu gataman sa una a nem (6) a ulanulan.
Uged na ya mapasang sa kapedtuman sa maya a tabang na su kada nu mga kalatas endu su mga
taw na ibegkaya nilan a matawag silan a bakwit. Endu su kadala nu natatalanged a tabang a sosyal, pisikal
endu matakapala siya kanu mga taw a aden mga sakit endu sadil nin, na kaped kanu mga paka alen kanu
kabpagilay a langkum kanu kapapedsampay kanu mga tabang sa kanu timpo anya a Covid- 19.
Su kasandeng a mas masela endu kapangingilay sa mas maulad, na makaatang bun siya kanu mapya
a bityala kanu mga pegkamal kanu mga inged, sa kanu niya ba a mga sangkad na mailay su kaukit nu
mga tabang siya kanu mga inged a pakanasisista lun. Ya det a edsamikalan na su kanggalbek kanu
kapatidtu kanu mga nalimbanan endu su mga pamageletan sa kaumabayan su sistima anya a dili
kapangingilay kanu kalangkum nu maginged sa kanu katalingguma nu mga tabang anya, a magidsan pan
i pakabpun sa liyu na inged atawka siya sa kanu inged. Su kaawa nu pidtalo anya a mga atulan a pun sa
gobyerno endu mga atulan nu mga lumpukan a dili pakadet kanu maginged, ya lun makaibalat na su
dili kapedsugot kanu mga taw a nakaawa kanu mga dalpa nilan sa makaumbal silan sa mga walay siya
kanu dalpa a natalingguman nilan. Sabap sa kabfocus sa mga bakwit sa mga centre na di pakaamong
su mga bakwit a begkaleben sa mga walay na pagali nilan. Na su kailay a langkum sa kanu niya ba a mga
kawagib na makagkapulo endu makagkulang kanu madakel a galbek nu mga pedtabang. Ya pan tidtu
tidtu a kagkapya nu mga galbekan na siya makwa kanu mapya a kadsumpat nu mga lumpukan anya nu
Mindanao Humanitarian Team endu su mga kamal nu mga inged a pedseged kanu kalilintad a pagitong.
Su kaparihala kanu natatalanged a mga atulan endu mga lumpukan nu
maginged na makaaden sa langkum a kabpagilay?
Ulyanan a makaidsa siya, na nginya su BARMM a aden lun su political, endu kakwa a kyug nin pantag
kanu mga atulan nin, endu aden mapya a sumpat nin kanu niya a mga lumpukan sa liyu na inged, na
aden ba nasasangan a kabagilay nin a langkum kanu maginged nin. Siya kanu kadsalilidan, na pakaayon su
madakel na su kailay kanu maginged sa ukit a natatalanged na makaiseg kanu kagkapya nu katalingguma
nu mga tabang siya kanu mga taw, kasla nin na matalanged bun su tiyapan nu mga nasisita nu maginged
sa mapya. Su labi a mapya endu talanged a mga tabang a langkum i kapegkatingguma nin sa ukit a
kabpageletanan nu western anya (pagitong a saka kayo) endu su kanggalbek a mapya nu mga kaunutan
siya a lokal (su tabang a makaukit sa sadaqah o charity endu su mga kaped pan a tabang, mga tabang a
pakadsabap endu pakaukit siya kanu mga adat betad nu maginged); atawka su duwa timan a kaukit; sa
tatap su kaamong nu maginged endu su mga pegkamal lun sa taman kanu kanggalbek lun. Su katalanged
kanu kaukit kanu niya ba a mga sabap na kadsabenalan, su nalayaman a kapegkapet nu mga lumpukan
sa subla a kamal endu kadatu na pakaaden sa kapegkatagak nu kadakelan sa kanu niya ba kabpagiseg.
Su tidtu a kailay sa langkum, na det kanu mga kamal nu inged, endu su niya a mga lumpukan sa liyu na
inged i enggalbeken nilan sa tidtu sa makaukit siya kanu mga sangan nilan kanu maginged, sa ituman
nilan sa mapya endu labi a matidtu labi lawan siya kanu mga manot a lumpukan nu maginged su kanilan
a kawagib sa kanu dalpa.

Mga Tutuma
Su niya ba a mga tutuma na mapakay a kuwayan sa bayanan nu mga kaunutan/ kamal a kumamal siya
kanu mga timpo a moma kanu maginged nu BARMM, siya kanu kailay nilan kanu mga mapasang a
makatalingguma a mga timpo a kaukitan nu mga Bangsamoro, endu su kapangaden nilan kanu mga
atulan endu ukit sa kanu mas masela endu maulad a langkum a kailay kanu kagkapya nu maginged.
Mga tutuma sa kabedsawal sa mga pembabalingan a mapasang a gatamanan (continued)
Nadsalilidan Natatalanged a tutuma sa
Gobyerno endu su mga
lumpukan sa liyu na inged
(INGOs)
Natatalanged a tutuma BARMM endu su
mga kaunutan nin
1. Mangaden sa langkum
a mga atulan a makadet
sa kanu mga mapasang a
kagedam endu nasisita siya
kanu uman a dalpa nu mga
bangsamoro, a makaamong su
kasigulado kanu kaukit atawka
katalingguma nu mga project/
proglama a bangadenen.
• Agilen siya kanu makempet endu
talanged uged na kapakayan nu
maginged siya kanu langun a timpo.
• Mangingidsa kanu mga adat
betad a nakaludep lun su kailay sa
langkum endu kadsibaya, ileyn su
kapegkanasisita na uman isa, mama
man u babay, nabpunan a tribu,
aden sadil nin atawka kaped pan.
• Ileyn su DRRM a pangitaban
kandu katawan su embidayan nu
mga atulan nu problema nu kalupan
sa kanu guligaw nu maginged.
• Apasen i makapas/maaden su
mga atulan anya nu IDP pantag sa
langkum anya kapangingilay.
• Salinen su mga atulan pantag
kanu kasugot kanu mga pananggit
siya kanu mga kaguligaw a
maginged, sa matuganul su uman
isa kanu inged.
• Agilen siya kanu makempet endu talanged
uged na kapakayan nu maginged siya kanu
langun a timpo.
• Apasen su kapass kanu IDP law endu su mga
kaped pan a atulan a naangga siya kanu BTA a
aden lakit lamabay nin kanu kalangkum kanu
madakel pan a mga lumpukan nu maginged
endu su kailay kanu mga nasisita nilan.
• Sumpatan su mga galbekan nu BTA a
kapenggalbek kanu mga atulan a makasugat
kanu kahanda nu BARMM, makaamong den
su bityala nu adat endu su mga atulan a
pakaayun kanu adat betad nu maginged a siya
bun knandut kanu Bangsamoro organic Law.
Su kaamong nu mga tri- people endu su mga
datu/ bae siya kanu dalpa na makagkabagel sa
kanu niya ba a mga pamagitong kanu timpo nu
mapasang a manggula.
• Inggyan sa tayud su mga pedtingguma/
pakadtanngit kanu mga niya a serbisyo/ tabang
sa mailay su magidsan a kainggay lun. Sa nyaba
a ukit na makapangaden sa kalilintad endu
kaumbaya endu kaiseg nu dalpa.
• Mangaden sa kambityala a makapantag sa
kanu pidtalo a dili kabpamagidsan endu su
kapedsisibaya siya kanu maginged kanu kanilan
a katalima kanu niya ba a mga proglama.

Mga tutuma sa kabedsawal sa mga pembabalingan a mapasang a gatamanan (continued)
Nadsalilidan Natatalanged a tutuma sa
Gobyerno endu su mga
lumpukan sa liyu na inged
(INGOs)
Natatalanged a tutuma BARMM endu su
mga kaunutan nin
2. Taliman endu kakapen su
mga events- based crisis
a mga pangagi endu mga
proglama sa makaaden sa
mga mayaba sa mga malendu
a timpo pan, sa makaludep lun
su kailay kanu mga sabapan nu
kapegkaguligaw nu inged.
3. Su mga dalpa anya a
kaguligaw, mangaden sa mga
plano a makaumbal sa ukit a
kambalingan kanu mga dalpa a
natagak nu mga IDPs anya.
4. Mangaden sa mabagel
a suporta. Kasla nin na su
pinansyal (Kulta).
• Sulimanen sa mapya su gastu a
makalakit lambay kanu moget a
timpo endu su mga naipus a mga
galbek.
• Ileyn embalingan su mga langkum
a mga naukitan, iamong su GPHMILF
bityala a kalilintad.
• Sabenalan su kadsumpat endu su
kadtatabanga enggalbek- iamong
su gobyerno, su mga pedtabang,
su lumpukan siya kanu inged endu
su mga taw nin- dikena bu siya
kanu kapembityala, kailay endu
kadsuliman ka apeg siya kanu
kanggalbek kanu mga proglam sa
ma isa isa.
• Iamong siya kanu kabplano su mga nasisita
nu mga IDPs, nasisita I makaamong siya kanu
Bangsamoro Development Plan, Provincial
Development and Physical Framework Plans
(PDPFPs), endu siya kanu Comprehensive
Land Use Plans (CLUPs) nu inged. Sa niyaba a
mga ukit na kabpyapyanan su katalingguma nu
mga tabang siya kanu inged.
• Tayuden su mga Mindanao working
Group ka endu katalanged su kapedsumpat/
kapedsabuta kanu MHT endu su mga kaped
pan a mga proglama siya sa lusod nu BARMM
a nakaamong siya kanu gasto nu Black grant
endu su mga kaped pan a penggasto.
• Kakapen su lokal a gobyerno/ kaunutan siya
kanu dalpa sa kanu kailay nilan endu katayud
nilan kanu mga kaaden nu dalpa, yanin kasla na
su pakabpun sa kanu Internal Revenue endu su
mga kaped pan a penggasto kanu kambalingan
nu mga IDPs kanu mga dalpa nilan.
5. Mangaden sa natatalanged
a tabang kanu mga nailay
den a mga dalpa, uged na
talangeden su langkum a
kapangingilay.
• Ileyn paluman endu sulimanen
su mga ukit nu mga kilala den a
mga lumpukan: mga babay, mga
manguda, mga taw a aden sadil
nin, su mga ilo, mga balo, mga
matuwa endu su mga dikena moro
a pendalpa sa kanu inged.
• Inggulalan su naaden a kapasadan sa kanu
kailay kanu pidtalo anya a kailay sa langkum
endu su katabang sa kanu mga lumpukan.
6. Sabuta endu tabanga
siya kanu mga tala inged;
sulimanen su mga dalpa antu a
aden lun i kapedsisibaya.
• Siguradun a makilala su uman isa
siya kanu dalpa endu makaaden sa
tumpok a kaunot kanu kapangaden
sa desisyon, sa ukit a dili kalibpan su
kadakelan.
• Baluyn su mga lokal a lumpukan
endu su mga kaped pan sa among
silan, sa dikena bu silan matag
pedtalima kanu mga proglama.
• Inggyan sa tidtu a tayud su
kagkabagel nu mga lokal a
lumpukan endu su kadsusumpat
nilan siya kanu mga galbekan.
• Suportan su mga proglama a nakababa den
siya kanu inged, sa ukit a kapagigyamong lun
tumayod, sa dili kadapengan su pamikilan nu
bananggit. Kamong den siya ba su kapedtayod
kanu mga pendatu endu su kaparihala kanu
kanilan a kadatu.
• Pamilin su mga tala inged siya kanu dalpa, sa
langun nu mga sangkad.

Mga tutuma sa kabedsawal sa mga pembabalingan a mapasang a gatamanan (continued)
Nadsalilidan Natatalanged a tutuma sa
Gobyerno endu su mga
lumpukan sa liyu na inged
(INGOs)
Natatalanged a tutuma BARMM endu su
mga kaunutan nin
7. Siguradun i kalipaladu nu
maginged endu su kakap lun
siya kanu kanggalbek kanu
langun nu mga proglama.
8. Adenen su kadsasabuta
kanu mga pamageletan sa ukit
a kapangingilay a langkum,
usalen su mga katigan a
pakalusud lun su kadakelan.
• Mangaden sa lidtas a dalpa endu
mapya a mga ukit a kilala su uman i
pamikilan/ pamagitong na uman isa.
• Kilalan su mga pamikilan endu
mga problema.
• Inggyan sa tayud su mga taw
nu inged a aden mga sadil nin sa
kabakikineg, kabangingilay endu
aden problema nin sa utek, iamong
bun su mga a pendalepa a dili
kadsuliman.
• Mangaden sa duwa timan a ukit nu
kadsabuta, usalen su mga basa a kasabutan nu
langun- isulat kanu basa nu lokal a maginged,
sa makanggulalan siya kanu radio, meeting o
mga kaped pan a ukit (su kandilimudan sa kanu
sambayang a gyamat).
• Inggyan sa tayud su mga taw nu inged a aden
mga sadil nin sa kabakikineg, kabangingilay
endu aden problema nin sa utek, iamong bun
su mga a pendalepa a dili kadsuliman.
9. Ileyn su mga proglama
endu tatapen su katukaw sa
mga niyaba. Mangaden sa
pasad a aden mga udsadan
nin.
• Inggulalan su mga naaden den
a mga atulan, labi lawan den su
mga Community Based Monitoring
System Law.
• Tatapen su kakwa sa usto a mga
information pantag kanu kailay
kanu mapasang a kanggula, iamong
su kanggula kanu mga survey endu
mapping, sulimanen sa mapya
su mga ukit a makambadbad/
kadsisibaya nu maginged.
• Inggulalan su mga atulan a
pinangaden siya kanu pageletan
nu mga lumpukan sa liyu na inged,
gobyerno nu Pilipinas endu su
maginged nu Bangsamoro.
• Inggulalan su kadsalin kanu mga ukit siya
kanu ministries nu BARMM; sabuta endu
inggalbek kaped su mga national agencies endu
su mga pedtabang sa kakwa sa tidtu a mga data
a mausal nu gobyerno siya kanu record nilan.
• Inggyan sa tayud su mga training endu su
kagkapya/ kagkabagel pan sa kanu kakwa sa
kanu tidtu a data siya sa kanu lokal a dalpa.
10. Pangadenen su katidtu
siya kanu pageletan nu mga
pedtabang endu su mga
penggalbek/ pananggit lun.
• Inggulalan su katidtu siya kanu
mga pedtabang kanu langun nu
masla a mga tabang a proglama.
• Mangaden sa kaped a makailay
kanu kambetadan nu mga proglama
a dikena kaamong kanu mga
pakapananggit lun.
• Su padsa nu tatap a kapakabagel kanu
mga lumpukan na pakaaden sa mapya siya
kanu kapegkatingguma nu mga tabang siya
kanu maginged, endu pakasapal kanu dili
kapegkatalus nu mga nya ba.

Kitab Injil
Maguindanaon
2021
A7INT.indd i 3/31/2021 8:03:20 AM
Picture credit:
Illustrations on pages 818 and 824 by Horace Knowles
© BFBS, 1954, 1967, 1972, 1995.
Illustrations on pages 806, 816, 817, 819, 820 and 825 by Louise Bass
© BFBS, 1994.
Illustrations on pages 815 and 827 by N. Dapit. Used with permission.
© 2021 Name withheld by request
Maguindanaon (mdh)
mdh.49-121-1M 12.122PC-211008M
Printed in the Philippines
A7INT.indd ii 3/31/2021 8:03:26 AM
Su manga Dalem
Mataya . . . . . . . . . . . . . . . . . . . . . . . . . . . . . . . . . . . . . . . . . . . . . . . 1
Markus . . . . . . . . . . . . . . . . . . . . . . . . . . . . . . . . . . . . . . . . . . . . . 107
Luk . . . . . . . . . . . . . . . . . . . . . . . . . . . . . . . . . . . . . . . . . . . . . . . . 174
Yuhan . . . . . . . . . . . . . . . . . . . . . . . . . . . . . . . . . . . . . . . . . . . . . . 275
Su Manga Pinggalebek . . . . . . . . . . . . . . . . . . . . . . . . . . . . . . . . . 354
Ruma . . . . . . . . . . . . . . . . . . . . . . . . . . . . . . . . . . . . . . . . . . . . . . 444
1 Kurintu . . . . . . . . . . . . . . . . . . . . . . . . . . . . . . . . . . . . . . . . . . . . 487
2 Kurintu. . . . . . . . . . . . . . . . . . . . . . . . . . . . . . . . . . . . . . . . . . . . 528
Galasia . . . . . . . . . . . . . . . . . . . . . . . . . . . . . . . . . . . . . . . . . . . . . 556
Ipisu . . . . . . . . . . . . . . . . . . . . . . . . . . . . . . . . . . . . . . . . . . . . . . . 572
Pilipi. . . . . . . . . . . . . . . . . . . . . . . . . . . . . . . . . . . . . . . . . . . . . . . 587
Kulusas . . . . . . . . . . . . . . . . . . . . . . . . . . . . . . . . . . . . . . . . . . . . . 599
1 Tisalunika . . . . . . . . . . . . . . . . . . . . . . . . . . . . . . . . . . . . . . . . . 610
2 Tisalunika . . . . . . . . . . . . . . . . . . . . . . . . . . . . . . . . . . . . . . . . . 620
1 Timuti . . . . . . . . . . . . . . . . . . . . . . . . . . . . . . . . . . . . . . . . . . . . 627
2 Timuti . . . . . . . . . . . . . . . . . . . . . . . . . . . . . . . . . . . . . . . . . . . . 641
Titus . . . . . . . . . . . . . . . . . . . . . . . . . . . . . . . . . . . . . . . . . . . . . . . 651
iii
Magi NT Final draft.indb iii 3/24/2021 2:43:33 PM
Pilimun. . . . . . . . . . . . . . . . . . . . . . . . . . . . . . . . . . . . . . . . . . . . . 658
Hibru . . . . . . . . . . . . . . . . . . . . . . . . . . . . . . . . . . . . . . . . . . . . . . 662
Yakub . . . . . . . . . . . . . . . . . . . . . . . . . . . . . . . . . . . . . . . . . . . . . . 697
1 Pitru. . . . . . . . . . . . . . . . . . . . . . . . . . . . . . . . . . . . . . . . . . . . . . 709
2 Pitru. . . . . . . . . . . . . . . . . . . . . . . . . . . . . . . . . . . . . . . . . . . . . . 723
1 Yuhan. . . . . . . . . . . . . . . . . . . . . . . . . . . . . . . . . . . . . . . . . . . . . 732
2 Yuhan . . . . . . . . . . . . . . . . . . . . . . . . . . . . . . . . . . . . . . . . . . . . 744
3 Yuhan . . . . . . . . . . . . . . . . . . . . . . . . . . . . . . . . . . . . . . . . . . . . 748
Yahuda . . . . . . . . . . . . . . . . . . . . . . . . . . . . . . . . . . . . . . . . . . . . . 752
Su Inipayag. . . . . . . . . . . . . . . . . . . . . . . . . . . . . . . . . . . . . . . . . . 758
Maena nu Mangadalem a Kadtalu . . . . . . . . . . . . . . . . . . . . . . . . . 803
iv
Magi NT Final draft.indb iv 3/24/2021 2:43:33 PM
v
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Manga lukesʼami enggu manga lusudʼami sa tian a manga Maguindanaon,
magidsan i datu enggu dikena datu, su bai enggu su dikena bai na edsukulan
nami su kanggihadʼu matia kanu nia a kitab taman den kanu apia entain i
enggihad lun matia. Su nia a kitab na Kitab Injil a inisulat sa basa a Grik. Na
sabap kanu limu nu Kadenan sa lekitanu na migkahanda sekanin sa makasalin
su nia a kitab sa basa a Maguindanaon asalʼa katuntayan tanu sa mapia u ngin i
saben-sabenal a nakadalem lun.
Nia nakadalem kanu nia a kitab na makapantag kanu Mapia a Tutuma pantag
kanu Isa al-Masih. Mailay sia su napamagukit-ukitan nu Isa al-Masih iganat sa
kinauma nin sia sa dunia taman sa kinapambalingan lun nu Kadenan lu sa sulega.
Mailay bun sia su ukitʼu Kadenan sa kapambalingan nin kanu manga taw sia sa
lekanin.
Nakadalem bun kanu nia a kitab su napagukit-ukitan nu ʼbpamangunut kanu
Isa al-Masih a sinugu nin enggu su kinapayapatʼilan kanu Mapia a Tutuma kanu
embala-bala den a dalepa.
Nakadalem bun kanu nia a kitab su manga sulatʼu ʼbpamaginugut a nia nin
dalem na pantag kanu kagkakalimua nu uman i isa, su katigkel kanu ʼgkangatala
a kamalasayan sabap kanu paginugut, su kapaguyag-uyag sa mapia enggu
wagib sia luyud kanu Isa al-Masih, su kapagkabagel kanu manggiginawa nu
ʼbpamaginugut, su kadtindeg enggu kanggulalan kanu ngin i tidtu a panduan
taman den sa kapapanalus kanu kasalig kanu bantang a natuntayan pantag kanu
Isa al-Masih. Pinatuntayan bun sia i makambalingan su taw kanu Kadenan sa
dikena sabap kanu galebekan a mapia ka sabap kanu dala idsan nin a limu nu
Kadenan. Na nakadalem bun sia su kinapayagʼu Kadenan kanu manganggula
unan pan nu kabangkit kanu dunia.
Ulian nu kinasalamʼami sa lekanu na edsukul-sukul tanu kanu Kadenan sa
tabangan tanu nin sa mailay tanu su guna-guna nu nia enggu kaliwanagan su itungan
tanu asalʼa sekanin i makandatu kanu atay tanu. Unut den sia su kapamalihala nu
Kadenan kanu manga taw a enggihad matia enggu makikineg kanu nia a kitab.
Magi NT Final draft.indb v 3/24/2021 2:43:33 PM
vi
Sia kanu kapupusan nu nia a kitab na mailay su “Maena nu Mangadalem a
Kadtalu kanu Kitab” a makauman sa kasabut tanu kanu madalem a kadtalu kanu
nia a kitab. Na amaika mailay tanu su nia a tanda a asterisk (*) sia kanu apia ngin
a kadtalu kanu nia a kitab na nia nin maena na madakel pan i kasabutan tanu
makapantag kanu entu a kadtalu sia kanu “Maena nu Mangadalem a Kadtalu
kanu Kitab” a mailay kanu kapupusan nu nia a kitab.
Magi NT Final draft.indb vi 3/24/2021 2:43:33 PM
1
Su Mapia a Tutuma
a Inisulat'i Mataya
Magi NT Final draft.indb 1 3/24/2021 2:43:34 PM
2
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Nia sinemulat kanu nia a kitab na su mama a bedtuan sa Mataya. Isa sekanin
a ʼbpangubela sa buwis a nabaluy a ʼbpagunut kanu Isa al-Masih. Nia nin ped a
ngala na si Libi. Lu sekanin pegkaleben sa Israil.
Su nia a kitab a inisulatʼi Mataya na pantag kanu uyag-uyagʼu Isa al-Masih.
Balapantag su nia kagina masela a benal i makua tanu lun a guna-guna sia
kanu uyag-uyag tanu asalʼa kasabutan tanu su tidtu a lalan ibpawang kanu
Kadenan.
Pidsinantal kanu nia a kitab su tarsilan kanu manga katupuan nu Isa
al-Masih taman kanu langun nu napagukit-ukitan nin enggu pinggula nin sa
timpu na kinandadangen nin sia sa dunia sampay den kanu kinambibiagʼin
ʼbpaluman ulian nu kinapatay nin. Madakel bun i panduan enggu pakenalan
a inipasampay nu Isa al-Masih kanu taw kanu nia a kitab, labi den su manga
pakenalan pantag kanu kapendatu nu Kadenan.
Nakadalem bun kanu nia a kitab su manga naalungʼu manga nabi pantag
kanu inibpasadʼu Kadenan a kauma nu Masih a tupu nu Nabi Daud a Sultan
nu Israil. Na su langun nu naalung a nia pantag kanu Masih na sia pan i
nia namakadalem kanu Danden a Kitab. Na pidsinantal kanu nia a kitab su
kinatuman kanu inibpasad a entu nu Kadenan a sia nakanggulalan kanu
sinugu nin a su Isa al-Masih. Nakadalem bun kanu nia a kitab su manga
kabarakatan atawa ka kangagaipan a pinggula nu Isa al-Masih magidsan pan
i kinapagkapia nin kanu manga taw a embalang-balang i sakitʼin. Ugaidʼa apia
ka maitu i pinggula nu Isa al-Masih na madakel bun kanu manga pagidsan
nin a manga Yahudi i dala talima sa lekanin, nia pan mula na pinakapasangan
nilan pan sekanin taman sa initutukʼilan kanu kayu a pinambalawaga ka
enggu matay ugaidʼa pinambibiag bun sekanin ʼbpaluman kanu ikatelu nin gay
ulian nu kinapatay nin. Mauli sa entu na inisugu nu Isa al-Masih su kapayapat
kanu panduan nin asalʼa katuntayan nu langun nu taw u ngin i tidtu a ukit
sa kapaginugut kanu kadtalu nu Kadenan enggu entain i makalusud kanu
kapendatu nu Kadenan.
Magi NT Final draft.indb 2 3/24/2021 2:43:34 PM
3
Su Tarsilan pantag kanu Isa al-Masih
(Luk 3:23-38) 1 1 Nia ba su namakasulat makapantag kanu tarsilan a nu Isa al-Masih
a tupu nu Nabi Daud a nia nin kaapuan na su Nabi Ibrahim. 2 Na
su Ibrahim ba a nia i ama nu Nabi Iskak, su Iskak menem i ama nu
Nabi Yakub. Na su Yakub menem i ama nu Yahuda enggu su manga
lusudʼin sa tian a mama. b 3 Na su Yahuda i ama nu Parez enggu Zira a
nia nilan ina na su Tamar. Su Parez menem i ama nu Hisrun enggu su
Hisrun menem i ama nu Aram. 4 Su Aram menem i ama nu Aminadab,
su Aminadab menem i ama nu Nasun enggu su Nasun menem i ama
nu Salmun. 5 Na su Salmun menem i ama nu Buas a nia nin ina na su
Rahab. Su Buas menem i ama nu Ubid a nia nin ina na su Rut enggu su
Ubid menem i ama nu Yisi. 6 Na su Yisi menem i ama nu Nabi Daud a
Sultan nu Israil.
Na su Nabi Daud i ama nu Ragya Sulaiman. Na su Ragya Sulaiman na
wata nu Daud kanu babay a kaluma nu Uriya. 7 Su Ragya Sulaiman
menem i ama nu Rubuam, su Rubuam menem i ama nu Abi enggu su
Abi menem i ama nu Asa. 8 Na su Asa i ama nu Yusapat enggu su Yusapat
menem i ama nu Yuram enggu su Yuram menem i ama nu Usiyas. 9 Na
su Usiyas i ama nu Yutam, su Yutam menem i ama nu Akas enggu su
Akas menem i ama nu Isikias. 10 Na su Isikias i ama nu Manasi enggu su
Manasi menem i ama nu Amus enggu su Amus menem i ama nu Yusia.
11 Na su Yusia i ama nu Yakunia enggu su manga lusudʼin sa tian a
mama. Na kanu entu a timpu na sinigkemʼu manga taw sa Babilunia su
manga taw sa Israil ka pinananggitʼilan lu sa Babilunia.
12 Ulian nu kinapananggit kanu manga taw sa Israil lu sa Babilunia na
pimbata nu Yakunia su Salatil. Na su Salatil i ama nu Zurubabil 13 enggu
su Zurubabil menem i ama nu Abiud. Na su Abiud i ama nu Iliakim, su
Iliakim menem i ama nu Asur 14 enggu su Asur menem i ama nu Saduk.
Mataya 1
a 1:1 tarsilan Na listan i nia nu kinadtundug-tundugʼu manga kaapu-apuan nu uman i
sakapamilia. Na sia kanu tarsilan na mailay u ngin i embalangan nin a pamilia i naluyudan
atawa k b a nabpunan nu isa a taw. 1:2 su manga lusudʼin sa tian a mama Sia kanu adat-betadʼu manga Yahudi na di ibpagamung
pembilang su manga babay enggu su manga wata. Na su manga lusud sa tian nu Yahuda na
katupuan bun nu manga Yahudi.
Magi NT Final draft.indb 3 3/24/2021 2:43:34 PM
4
c 1:16 Su Yakub sia na dikena nia s d u Nabi Yakub a wata nu Nabi Iskak. e 1:16 Su Yusup sia na dikena nia su Nabi Yusup a wata nu Nabi Yakub. 1:16 Masih Su kadtalu a Masih sa basa a Hibru na mashiach a nia nin maena na binubusan
sa lana kagina sia kanu adat-betadʼu manga Yahudi na su ʼgkapamili nu Kadenan a endatu,
mangurban atawa ka nabi na pembubusan sa lana su ulu nin sa tanda a pedsanganan sa bagel
sia kanu galebekan nin. Madakel pan i kasabutan tanu makapantag kanu Masih sia kanu Maena
f nu Mangadalem a Kadtalu kanu Kitab a mailay kanu kapupusan nu nia a kitab. 1:18 Suti a Ruh Nia ba su Ruhhul Allah atawa ka su Suti a Ruh nu Kadenan. Sa basa a Hibru na
Ruah na sia menem sa basa a English na Spirit. Madakel pan i kasabutan tanu makapantag kanu
Suti a Ruh sia kanu Maena nu Mangadalem a Kadtalu kanu Kitab a mailay kanu kapupusan nu
g nia a kitab. 1:19 pitasen Nia nin maena sa basa a Grik na embelag. Sia kanu adat-betadʼu manga Yahudi na
su embalaya na timbang a ʼgkalumaya den, na u ʼbpitas silan na timbang a pembelag.
Su Saduk i ama nu Akim, su Akim menem i ama nu Iliud 15 enggu su
Iliud menem i ama nu Iliasar. Na su Iliasar i ama nu Matan enggu su
Matan menem i ama nu Yakub. 16 Na su Yakub c i ama nu Yusup d a
kaluma nu Mariam. Na su Mariam ba a nia su ina nu Isa a bedtuan sa
Masih. e
17 Kagina ka maitu na langun na katupuan iganat kanu Nabi Ibrahim
taman kanu Nabi Daud na sapulu enggu pat ka katupuan. Na iganat
menem kanu Nabi Daud taman kanu kinapananggit kanu manga taw sa
Israil lu sa Babilunia na sapulu enggu pat ka katupuan bun enggu iganat
menem kanu kinapananggit kanu manga taw sa Israil lu sa Babilunia
taman kanu kinambata kanu Masih na sapulu enggu pat ka katupuan
bun.
Su Kinambata kanu Isa al-Masih
(Luk 2:1-7)
18 Na maya ba i nanganggula kanu kinambata kanu Isa al-Masih. Su
Mariam a ina nu Isa al-Masih na ʼgkagkaluma nu Yusup. Ugaidʼa unan
nu kadtampungʼilan na natawan i magingay sekanin sia nakanggulalan
kanu Suti a Ruh. f 19 Na sabap sa matidtu a mama si Yusup a ʼgkagkaluma
nin na napagitungʼin i pitasen g nin su Mariam sa dala gaid makataw
lun kagina di nin kiugan a makayaya su Mariam sia kanu madakel a
taw. 20 Na ulian nu kabpagitungʼi Yusup kanu entu na mibpapayag su
malaikatʼu Kadenan sa ukit a taginepen sa nia pidtalu nu malaikat sa
lekanin na “Yusup a tupu nu Daud, da ka ʼgkagilek sa kapangaluma
nengka kanu Mariam kagina su pegkalalingen nin na sia nakanggulalan
kanu Suti a Ruh. 21 Embata sekanin sa wata a mama, na bedtui ka
Mataya 1
Magi NT Final draft.indb 4 3/24/2021 2:43:35 PM
5
h 1:21 Isa Sia sa basa a Hibru na Yeshua a nia nin maena na ʼbpamelipuas s i u Kadenan a Mapulu. j 1:23 Ebpun i nia sia kanu Kitab a Inisulatʼu Nabi Isayas 7 ayat 14. 2:1 pabibitun Na silan su manga taw a mategel mangingilayan sa ukitʼa kabpagilay nilan sa
k kanu manga bitun. 2:2 bitun nin Nia nin maena na entu ba i tanda sa pimbata den su datu nu manga Yahudi
kagina su manga taw kanu entu, na katawan nilan i aden tanda a ebpun sa langit amaika
l embatan den su datu nu manga Yahudi. 2:4 pangitaban Na su nalabit sia a pangitaban na nia ba su Kitab Taurat a sia nakanggulalan
mkanu Nabi Musa. 2:5 Su nabi sia a nalabit na su Nabi Mika.
sekanin sa Isa h kagina ilipuasʼin su manga taw nin kanu manga
kabaladusan nilan.”
22 Na kanu langun nu nia a nanggula na natuman su pidtalu nu
Kadenan a Mapulu a sia nakanggulalan kanu nabi sa nia nin pidtalu na
23 “Ilay nu! ʼGkagingay su laga enggu embata sa wata a mama a bedtuan
sa ngala a Imanuil” i (nia nin maena na “Kaped tanu su Kadenan”). 24 Na
guna den makagedam si Yusup na pinggula nin su inisugu sa lekanin nu
malaikatʼu Kadenan ka pinangaluma nin mambu su Mariam. 25 Ugaidʼa
da nin imbalagiuma taman a da pan makagemaw su wata a mama a
kagingay nu Mariam. Na guna makagemaw su wata na pinggungalanan
ni Yusup sa Isa.
Su Kinalu nu manga Pabibitun kanu Pimbatan kanu Isa al-Masih 2 1 Na su Isa al-Masih na lu pimbata sa Bitlihim a sakupʼu Yudia a nia
lun pendatu kanu entu a timpu na su Datu Hirud. Na aden manga
mama a pabibitun j a ebpun sa sebangan, nakauma silan lu sa Awrusalim
2 ka inidsa nilan kanu manga taw lu i “Endaw su pimbata a datu nu
manga Yahudi? Ka nailay nami su kinasebangʼu bitun nin. k Na sinemia
kami ka enggu kami makasugiud sa lekanin.”
3 Na guna makinegʼu Datu Hirud su entu na nalingasa su ginawa nin
apegʼu manga taw sa Awrusalim. 4 Na inipatawagʼu Hirud su langun na
mapulu nu ʼbpamangurban apegʼu manga gulu nu pangitaban l ka inidsa
nin kanilan u endaw embatan su Masih. 5 Na nia nilan lun inisumpat na
“Lu sa Bitlihim a sakupʼu Yudia a mana bun su nakasulat kanu kitab a sia
nakanggulalan kanu nabi m a
6 ‘Hu Bitlihim a inged kanu kalupan sa Yahuda,
dikena matag i kabalapantagʼengka sa kanu langun na
ʼbpamegkamal sia sa Yahuda,
Mataya 1 , 2
Magi NT Final draft.indb 5 3/24/2021 2:43:36 PM
6
n 2:6 Ebpun i nia sia kanu Kitab a Inisulatʼu Nabi Mika 5 ayat 2. Su Yahuda na nia bun ba su
o dalepa a Yudia. 2:11 Su kamutan a mira na kamutan a ebpun sa pamumulanen a mira. ʼBpagusalen su nia a
ipedsapu kanu manga lawasʼu minatay asalʼa ʼgkamut su bangkay enggu makagamut bun i nia sa
masakit.
kagina makabpun sa leka su endatu
a temiakap kanu manga taw ku a Israil.’ n”
7 Daka inipatawagʼu Hirud su manga pabibitun sa dala nakataw
lun ka inamadʼin sa tidtu-tidtu kanilan u kanu i kinailay nilan kanu
kinasebangʼu bitun. 8 Na pinalu nin silan sa Bitlihim sa nia nin pidtalu
kanilan na “Lu kanu sa Bitlihim ka edsabenali nu mangilay su wata
a entu. Na endaw i katun nu lun na edtalu nu sa laki ka enggu aku
makalu asalʼa makasugiud aku bun sa lekanin.”
9-10 Na guna makinegʼu manga pabibitun su kadtalu a nia nu Datu
Hirud na ginemanat mambu silan, na da ka pan ba ka su bitun a nailay
nilan na nailay nilan menem ʼbpaluman. Na mana silan nakasugku sa
langit sa kinapia na ginawa nilan. Na nangunanan kanilan su bitun
taman kanu atagʼu nabetadan nu wata. 11 Na linemudep silan kanu
walay taman sa nailay nilan su wata apegʼu ina nin a si Mariam. Daka
midtinggaleb silan ka sinemugiud silan kanu wata. Entu pan ka inukan
nilan su itʼilan ka inenggay nilan sa lekanin su dalemʼin a bulawan,
mamut a tutungen enggu kamutan a mira. o
12 Guna su mangagan den muli su manga pabibitun na sinapalan silan
nu Kadenan sa ukit a taginepen sa di den silan embalingan lu kanu
Hirud. Guna su maitu na sinemibay silan sa lalan kanu kinauli nilan
kanu ingedʼilan.
Su Kinapalu nu Kadenan kani Yusup sa Egypt
13 Guna den makaganat su manga pabibitun na mibpapayag kani
Yusup su malaikatʼu Kadenan sa ukit a taginepen sa nia nin pidtalu na
“Embangun ka, ka pamagayasi ka mananggit lu sa Egypt su wata apegʼu
ina nin. Na lu kanu demun ba taman a di ku edtalun i embalingan kanu
kagina ʼbpangilayn den nu Hirud su wata a nan ka ʼbpagimatayan nin.”
14 Daka kanu entu bun ba a magabi na mimbangun mamagayas
si Yusup ka kinua nin su wata enggu su ina nin ka ginemanat silan
ʼbpawang sa Egypt. 15 Na lu demun ba silan taman sa di pan matay su
Mataya 2
Magi NT Final draft.indb 6 3/24/2021 2:43:37 PM
7
p 2:15 Ebpun i nia sia kanu Kitab a I q nisulatʼu Nabi Husia 11 ayat 1. r 2:18 Ebpun i nia sia kanu Kitab a Inisulatʼu Nabi Yaramias 31 ayat 15. 2:23 Su sekanin sia a nalabit na su Isa al-Masih. Sekanin bun su nalabit a bedtuan sa taw sa
Nasarit.
Hirud. Na kanu entu a nanggula na natuman su kadtalu nu Kadenan a
Mapulu sia nakanggulalan kanu nabi a “Tawagen ku su wata ku san sa
Egypt.” p
Su Kabpagimatay nu Datu Hirud kanu manga Wata
16 Na guna katuntayi nu Hirud i pinagakalan sekanin nu manga
pabibitun na sangat a nalipunget sekanin. Na inisugu nin i
pangimatayan su langun na manga wata a mama a da pan masalagun
taman sa dua lagun i umulʼin lu sa Bitlihim enggu kanu manga dalepa a
masupeg lun. Na sia nin kinua su entu a lagun kanu kutika a kinailay nu
manga pabibitun kanu kinasebangʼu entu a bitun.
17 Na natuman sia ba su pidtalu nu Nabi Yaramias sia kanu kitab a
18 “ʼGkangakineg su ʼbpamelendag sa matanug enggu sangat a
ʼgkangalidu i ginawa nin lu sa Rama,
sangat a ʼbpaguguliangan ni Rakil su manga wata nin
taman sa di sekanin pegkiug ʼbpelimpangen
kagina da den su manga wata nin.” q
Su Kinapambalingan nu Kadenan kani Yusup lu sa Israil
19 Na guna den matay su Datu Hirud na pibpayagan menemʼu
malaikatʼu Kadenan si Yusup lu sa Egypt sa ukit a taginepen sa nia nin
lun pidtalu na 20 “Embangun ka, ka kua ka su wata enggu su ina
nin ka embalingan kanu lu sa Israil kagina minatay den su pegkiug
ʼbpagimatay kanu wata.” 21 Daka mimbangun mambu sekanin ka kinua
nin su wata enggu su ina nin ka mimbalingan silan lu sa Israil.
22 Ugaidʼa guna katawi ni Yusup i nia nakasambi a pendatu sa
Yudia na su wata bun nu Hirud a si Arkilus na ʼgkagilekan sekanin
pembalingan lu. Na sinapalan mambu sekanin nu Kadenan sa ukit bun
na taginepen tembu lu silan tinemalus sa prubinsia a Galili. 23 Na guna
silan makauma lu na lu silan migkaleben kanu dalepa a bedtuan sa
Nasarit. Kagina ka maitu na natuman sia ba su kadtalu nu Kadenan a sia
nakanggulalan kanu manga nabi a “Bedtuan sekanin r sa taw sa Nasarit.”
Mataya 2
Magi NT Final draft.indb 7 3/24/2021 2:43:37 PM
8
s 3:1 Yahiya a ʼBpanalawat Na nia bun ba su pedtawagen tanu sa Nabi Yahiya. Sekanin su
t ʼbpanalawat kanu timpu a entu. u 3:3 Su Mapulu sia a nalabit na su Isa al-Masih. v 3:3 Ebpun i nia sia kanu Kitab a Inisulatʼu Nabi Isayas 40 ayat 3. 3:7 Su taw a lusud kanu lumpukan a Parisiyu enggu Sadusiyu na embidaya a lumpukan nu
manga Yahudi kanu timpu nu Isa al-Masih. Embidaya bun su paginugutʼilan. Su nia a manga
taw na nia nilan kapegkailay kanu ginawa nilan na balaagama a benal silan. Ugaidʼa sia kanu
Yahiya na dikena senep sa atay i kabpagagama nu dua a nia a lumpukan nu manga Yahudi.
Madakel pan i kasabutan tanu makapantag kanu lumpukan a Parisiyu enggu Sadusiyu sia kanu
Maena nu Mangadalem a Kadtalu sia kanu Kitab a mailay kanu kapupusan nu nia a kitab.
Su Usiatan nu Nabi Yahiya enggu su Kapedsalawatʼin
kanu manga Taw
(Markus 1:1-8; Luk 3:1-18; Yuhan 1:19-28) 3 1 Na naipus su manga timpu na nakauma su Yahiya a ʼBpanalawat s
ka ʼbpangusiat lu kanu tawan-tawan a dalepa sa Yudia 2 sa nia nin
ibpangusiat na “Edtataubat kanu! Ka masupeg den a benal su kandatu
nu Kadenan.” 3 Na su Nabi Yahiya bun ba a nia su pedtalun nu Nabi
Isayas sia kanu kitab a
“Aden ʼbpananawag sa matanug lu kanu tawan-tawan
a dalepa sa
‘Pagadilʼu su lalan a ʼbpagukitan nu Mapulu! t
Pakatidtu nu su entu a ʼbpagukitan nin!’ ” u
4 Na su Yahiya na mimbalegkas sa ebpun sa bumbulʼa unta enggu
midsabitan sa upisʼa binatang. Nia nin pegken na tapudi enggu
teneb. 5 Na kanu entu ba na pibpawangan sekanin nu manga taw sa
Awrusalim enggu manga taw a ebpun den kanu langun na ped pan
a dalepa sa Yudia enggu lu kanu edsalipaga nu lawasʼa igʼu Jordan.
6 Na inipangumpaya nilan su manga kabaladusan nilan entu pan ka
sinalawatan silan nu Yahiya lu kanu lawasʼa igʼu Jordan.
7 Ugaidʼa guna mailay nu Yahiya i namakauma lu su madakel a taw a
lusud kanu lumpukan a Parisiyu enggu Sadusiyu v ka papedsalawat silan
na nia nin pidtalu kanilan na “Sekanu a manga tupu nu manga nipay!
Entain i midtalu sa lekanu sa mapukas kanu kanu pakauma a lipungetʼu
Kadenan? 8 Enggalebek kanu man sa kapianan a mana su penggalebeken
nu taw a tidtu a midtaubat entu pan ka mapukas kanu kanu entu.
9 Di nu semaligi i kagina ka tupu kanu nu Nabi Ibrahim na mapukas
kanu sa entu. Ka nia taman a madtalu ku sa lekanu na apia su manga
Mataya 3
Magi NT Final draft.indb 8 3/24/2021 2:43:38 PM
9
w 3:11 salawatan kanu nin sa apuy Na nia nin maena sia kanu manga ped a alim na pedsutin
nu Kadenan su taw a ʼbpamaginugut sa lekanin sia pakanggulalan kanu kamalasayan a mana su
kapedsayab kanu manga putaw sia sa apuy asalʼa ʼgkaawa su tangisʼin. Nia menem ped a maena
nu nia na pantag sa kukuman nu Kadenan kanu manga taw a di pedtaubat. Mailay i nia sia kanu
Kitab a Inisulatʼu Nabi Isayas 26 ayat 11; 66 x ayat 15 taman sa 16 enggu ayat 24. 3:17 Su Tunggal a wata sia na su Isa al-Masih. Nia sabap a kinagelal lun sa Tunggalʼu Kadenan
na kagina ebpun demun sekanin kanu Kadenan sia nakanggulalan kanu Suti a Ruh nu Kadenan.
Madakel pan i kasabutan tanu makapantag kanu Tunggalʼu Kadenan sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
watu ba a nia na magaga nu Kadenan maluy sa tupu nu Nabi Ibrahim!
10 Na nakakayang den man su kapa a ipedtebped kanu manga daligʼu
kayu. Ka apia ngin a kayu a dili ʼbpagunga sa mapia na ʼbpanebpeden
enggu ibpangidtug lu kanu apuy a pegkaleg.”
11 Na nia nin pan pidtalu na “Pedsalawatan ku sekanu sa ig a tanda nu
kapedtaubatʼu ugaidʼa aden makatundug sa laki a labi lawan pan kumin
sa laki ka apia su kapananggit ku kanu ampisʼu ay nin na di aku makadait.
Na su mama a nia a pakatundug sa laki na salawatan kanu nin kanu
Suti a Ruh enggu apuy. w 12 Na pegkapetan nin den su ʼbpagusalen nin
sa kapapembayug ka papedsenggayan nin su matimegas enggu su ukap.
Na su matimegas na itagu nin kanu kamalig a ʼbpelimudan kanu bantad
ugaidʼa su ukap na tutungen nin lu kanu apuy a di den pebpatay.”
Su Kinasalawat kanu Isa al-Masih
(Markus 1:9-11; Luk 3:21-22)
13 Na kanu entu ba a manga kutika na nakauma su Isa al-Masih
lu kanu lawasʼa igʼu Jordan a ebpun sa Galili ka papedsalawat
sekanin kanu Yahiya. 14 Ugaidʼa pegkiugan pedsapalʼu Yahiya su
kapapedsalawatʼin taman sa nia nin lun pidtalu na “Ngintu ka seka den
i sinemia? Saki paman i pakanasisita kanu salawatʼengka.” 15 Ugaidʼa
nia inisawalʼu Isa al-Masih na “Suguti aku saguna, ka dait man a
manggula ta i nia ka enggu matuman su langun na wagib a pigkahanda
nu Kadenan.” Daka sinugutan den mambu sekanin nu Yahiya. 16 Na
endaw demun i kinambuatʼu Isa al-Masih kanu ig sa kanu kinasalawat
lun na nakatekaw demun mimbuka su langit enggu nailay nin su Ruh nu
Kadenan a nangalimbaba lu sa lekanin a linemagid sa malapati. 17 Daka
aden suala a ebpun sa sulega a nia nin pidtalu na “Nia ba su Tunggal a
wata x ku a pinadtaya enggu sangat a ʼgkasuat aku sa lekanin.”
Mataya 3
Magi NT Final draft.indb 9 3/24/2021 2:43:39 PM
10
y 4:1 Datu na Giadsal Nia ba su datu na manga saitan. Madakel pan i kasabutan tanu
makapantag kanu Datu na Giadsal sia kanu Maena nu Mangadalem a Kadtalu kanu Kitab a
mailay k z anu kapupusan nu nia a kitab. a 4:4 Ebpun i nia sia kanu Diutirunumi 8 ayat 3 sia kanu Kitab Taurat. b 4:6 Ebpun i nia sia kanu Manga Sengal 91 ayat 11 taman sa 12 sia kanu Kitab Zabur. c 4:7 Ebpun i nia sia kanu Diutirunumi 6 ayat 16 sia kanu Kitab Taurat. 4:10 Ebpun i nia sia kanu Diutirunumi 6 ayat 13 sia kanu Kitab Taurat.
Su Kinasasatʼu Datu na Giadsal kanu Isa al-Masih
(Markus 1:12-13; Luk 4:1-13) 4 1 Daka pinananggitʼu Ruh nu Kadenan su Isa al-Masih kanu
tawan-tawan a dalepa ka enggu masasatʼu Datu na Giadsal. y
2 Na mibpuasa su Isa al-Masih lu sa dalemʼa nakapatpulu gay enggu
nakapatpulu kamagabi, na nagutem a benal sekanin kanu kinaipusʼu
entu. 3 Daka sinemupeg sa lekanin su ʼBpanasat sa nia nin lun pidtalu
na “Amaika seka su Tunggalʼu Kadenan, na edtalu ka sa manga watu
a nan i embaluy silan a pan.” 4 Ugaidʼa nia inisumpatʼu Isa al-Masih
na “Nia man nakadalem kanu kitab na ‘Dikena bu man sia mauyag i
taw kanu kakan nin sa pegken ka sia man kanu uman i kadtalu a ebpun
kanu Kadenan.’ z” 5 Daka pinananggitʼu Datu na Giadsal su Isa al-Masih
lu kanu puntiukʼu Suti a ʼBpagagaman lu sa Awrusalim 6 ka nia nin lun
pidtalu na “Amaika seka su Tunggalʼu Kadenan na tibpu ka kun na!
Kagina nia man nakasulat kanu kitab na ‘Sugun nu Kadenan su manga
malaikatʼin sa katiakapʼilan sa leka taman sa sapipin ka nilan ka enggu
di kagkaidan su manga ay nengka lu kanu manga watu.’ a” 7 Nia menem
pidtalu nu Isa al-Masih na “Nia pan nakasulat kanu kitab na ‘Di ka man
pembatalua su Kadenan a Mapulu.’ b” 8 Na pinananggit menem sekanin
nu Datu na Giadsal lu kanu malambeg a benal a palaw ka inipailay nin
lun su langun nu pendatuan sia sa liwawaw na dunia enggu su bagel
enggu kakawasan nu langun nu entu a pendatuan. 9 Na nia nin pidtalu
kanu Isa al-Masih na “Langun nu nia ba na inggay ku sa leka amaika
semugiud ka sa laki ka simban aku nengka.” 10 Daka nia inisumpatʼu
Isa al-Masih sa lekanin na “Saitan! Awa ka sia. Kagina nia man
nakadalem kanu kitab na ‘Simba ka su Kadenan a Mapulu sa sekanin bu
i paginugutan nengka.’ c” 11 Guna su maitu na tinagak sekanin nu Saitan,
saleta mambu na nakauma su manga malaikat ka tiniakapan nilan
sekanin.
Mataya 4
Magi NT Final draft.indb 10 3/24/2021 2:43:41 PM
11
d 4:16 Su maliwanag a sangat i katayaw n e in sia na su Isa al-Masih. 4:16 ʼbpaguyag-uyag su taw nin kanu malibuteng Nia maena nu ʼbpaguyag-uyag sia kanu
f malibuteng na dala sabutʼin kanu Kadenan. 4:15-16 Ebpun i nia sia kanu Kitab a Inisulatʼu Nabi Isayas 9 ayat 1 taman sa 2.
Su Kinaludsu Mangusiatʼu Isa al-Masih
(Markus 1:14-15; Luk 4:14-15)
12-13 Na guna makinegʼu Isa al-Masih i nabilanggu su Yahiya na
minuli sekanin sa Nasarit a sakupʼu Galili. Ugaidʼa tinemalus sekanin
kanu dalepa a Kapurnaum ka lu den ba sekanin migkakaleben. Na su
Kapurnaum na masiken kanu ligidʼu lanaw nu Galili a sakupʼu kalupan
na Sibulun enggu Naptali. 14 Na kanu nia a nanggula na natuman su
inisulatʼu Nabi Isayas sia kanu kitab a
15 “Su kalupan na Sibulun enggu su kalupan na Naptali
a su lalan a ʼbpawang sa lanaw, su dalepa lu kanu lipagʼu
lawasʼa igʼu Jordan,
su Galili a pendalepan nu manga dikena-Yahudi,
16 na su manga taw lu a sia ʼbpaguyag-uyag kanu malibuteng na
nakailay silan sa maliwanag a sangat i katayaw nin. d
Na sinemebang den su maliwanag kanu inged a sia
ʼbpaguyag-uyag su taw nin kanu malibuteng e a
ʼbpagalung-alung su kapatay.” f
17 Iganat kanu entu a kutika na minebpun mangusiat su Isa al-Masih
sa “Edtataubat kanu! Ka masupeg den a benal su kandatu nu Kadenan.”
Su Kinapaunutʼu Isa al-Masih kanu Pat Kataw a Pabibiala
(Markus 1:16-20; Luk 5:1-11)
18 Na gagalu nu kabpelalakaw nu Isa al-Masih lu kanu ligidʼu lanaw
nu Galili na nailay nin su edsuled a si Simiun a bedtuan bun sa Pitru
enggu si Anduk a ʼbpamiala ka entu ba i pantialian nilan na kapamiala
sa seda. 19 Nia nin pidtalu kanilan na “Sia kanu ka unut kanu sa laki
ka baluyn ku sekanu a mamiala sa taw a mana bun su kabpamiala nu
sa seda.” 20 Na kanu entu demun ba na tinagakʼilan su manga biala
nilan ka minunut silan kanu Isa al-Masih. 21 Na kanu kapedtalusʼu Isa
al-Masih ʼbpelakaw na nailay nin menem su edsuled a si Yakub enggu
si Yuhan. Lu silan kanu awang a kapedʼilan su ama nilan a si Zabidi
Mataya 4
Magi NT Final draft.indb 11 3/24/2021 2:43:42 PM
12
g 4:25 Dikapulis Nia nin maena sa basa a Grik na sapulu a siudad. Masela i nia a dalepa lu
matampal sa sebangan nu lanaw nu Galili enggu lawasʼa igʼu Jordan. Aden bun pegkaleben
a manga Yahudi kanu nia a manga dalepa ugaidʼa nia kadakelan a pegkaleben lun na
dikena-Yahudi a manga taw.
ka pengguguden nilan su manga biala nilan. Na inenggat silan nu
Isa al-Masih sa kaunutʼilan sa lekanin. 22 Na kanu entu demun ba na
tinagakʼilan su awangʼilan enggu su ama nilan ka minunut silan kanu
Isa al-Masih.
Su Kinapamandu enggu su Kinapagkapia nu Isa al-Masih
kanu aden manga Sakitʼin
(Luk 6:17-19)
23 Na linapatʼu Isa al-Masih su lusudʼu Galili ka ʼbpamamandu
sekanin lu kanu manga pedsambayangan nu manga Yahudi enggu
ibpangusiatʼin su Mapia a Tutuma pantag kanu kapendatu nu Kadenan
taman sa papegkapian nin su langun nu sakit enggu penggedamen nu
manga taw. 24 Na nakapayapat bun kanu lusudʼu Syria su makapantag
sa lekanin. Na pinamananggit sa lekanin su langun nu aden sakitʼin
enggu pamenggedamen nin, su manga pedtala sa masakit, su inasukan
nu manga saitan enggu su manga pamedsaingen taman kanu manga
di pamakalakaw ka pinagkapia nin silan. 25 Na inunutan sekanin nu
madakel a benal a taw a ebpun sa Galili, Awrusalim taman kanu ped a
dalepa sa Yudia enggu Dikapulis g taman kanu ped a dalepa sa sebangan
nu lawasʼa igʼu Jordan.
Su Panduan pantag kanu Ngin i Mapia a Benal kanu Taw
(Luk 6:20-23) 5 1 Na guna mailay nu Isa al-Masih su madakel a taw na tinemakedeg
sekanin lu kanu palaw ka lu ba sekanin nagagayan. Na sinupegan
sekanin nu ʼbpamangunut lun. 2 Daka linudsuan nin silan mamandu sa
nia nin pidtalu na
3 “Mapia den a benal kanu manga taw a katawan nin i nasisita
nilan a benal su Kadenan ka su silan ba a entu i malusud
kanu kapendatu nu Kadenan.
4 Mapia den a benal kanu manga taw a sangat a ʼgkangalidu i
ginawa nin ka pagkabagelen nu Kadenan su atay nilan.
Mataya 4 , 5
Magi NT Final draft.indb 12 3/24/2021 2:43:43 PM
13
h 5:5 bagu a dunia a da pan mauma Nia ba su mauma a kandatu nu Kadenan sia sa dunia a da
i den saitan a pedsasat. 5:8 mailay nilan su Kadenan Su pembitialan a kailay kanu Kadenan sia na lu sa sulega. Na su
manga taw a nalabit sia a pinadsatiman nin i itungan nin kanu Kadenan na silan su manga taw
j a madalem i kapegkakilala nilan kanu Kadenan apia sia pamun silan sa dunia. 5:9 wata nu Kadenan Na dikena nia nin maena i matakapala a wata nu Kadenan ka apia entain
i ʼbpaginugut kanu Isa al-Masih na inenggan sa kawagib a mabaluy a timbang a manga wata nu
Kadenan a dikena nia nin ukit i mana su kapembata nu manusia atawa ka su lilini nu manusia
udi na mana su lilini nu ʼgkalumaya ka kahanda nu Kadenan. Mailay i nia sia kanu Mapia a
Tutuma a Inisulatʼi Yuhan 1 ayat 12 taman sa 13.
5 Mapia den a benal kanu manga taw a ibaba nin i ginawa nin ka
matalima nilan su inibpasadʼu Kadenan a su bagu a dunia a
da pan mauma. h
6 Mapia den a benal kanu manga taw a sangat a ʼbpaginapasen nin
su katidtu ka inggay nu Kadenan su entu kanilan.
7 Mapia den a benal kanu manga taw a malimu sa pedʼin ka
ikalimu bun silan nu Kadenan.
8 Mapia den a benal kanu manga taw a pinadsatiman nin i itungan
nin kanu Kadenan ka mailay nilan su Kadenan. i
9 Mapia den a benal kanu manga taw a nia nin pangilayn na
kapamagayun ka kabedtuan silan sa wata nu Kadenan. j
10 Mapia den a benal kanu manga taw a ʼbpamungkaidanan sabap
sa penggulan nilan su kaikelasan ka malusud silan kanu
kapendatu nu Kadenan.
11 “Mapia den a benal sa lekanu amaika pagkayan kanu enggu
ʼbpamungkaidanan kanu taman sa ʼbpamelabiten kanu sa langun den a
kawagan enggu kabudtud sabap sa laki. 12 Na edsisigalaw kanu den ka
masela i balasʼu lu sa sulega. Ka apia man su manga nabi a nangauna
pan sa lekanu na pinamungkaidanan nilan bun.
Su Panduan nu Isa al-Masih pantag kanu Timus
enggu Palitan a Dait a Ilingan nu ʼBpamangunut lun
(Markus 9:50; Luk 14:34-35)
13 “Sekanu na mana kanu bun timusʼu sakadunia. Na amaika kaawan
na katimus su timus na di den makambalingan su katimusʼin na da den
katagan nin ka idtug bun den enggu dakudaken nu taw. 14 Na sekanu na
mana kanu bun palitan nu sakadunia. Ka mana bun man su siudad kanu
untulʼu palaw na di makapagena su entu. 15 Na dala man temutud sa palitan
Mataya 5
Magi NT Final draft.indb 13 3/24/2021 2:43:44 PM
14
k 5:16 Ama nu a lu sa sulega Su Ama sia a linabit na su Kadenan. Madakel pan i kasabutan tanu
makapantag kanu Ama nu a lu sa sulega sia kanu Maena nu Mangadalem a Kadtalu kanu Kitab a
mailay k l anu kapupusan nu nia a kitab. 5:17 Nia maena nu pedtumanen sia na dikena bu ipenggulalan ka ibpamandu nu Isa al-Masih
mpan u ngin i tidtu-tidtu a maena nu manga kasuguan enggu panun i ukit a kanggulalan lun. 5:20 lumpukan a Parisiyu Su lumpukan a Parisiyu na balaagama a lumpukan nu manga Yahudi
enggu mabagel silan kanu timpu nu Isa al-Masih. Initimbangʼilan i ginawa nilan sa silan bu i matidtu
a manga taw kanu entu a timpu kagina ʼbpagapasen nilan penggulalan su langun nu kasuguan nu
agama nu manga Yahudi. Madakel pan i kasabutan tanu makapantag kanu lumpukan a Parisiyu sia
n kanu Maena nu Mangadalem a Kadtalu sia kanu Kitab a mailay kanu kapupusan nu nia a kitab. 5:21 Ebpun i nia sia kanu Kinaliu 20 ayat 13 enggu Diutirunumi 5 ayat 17 sia kanu Kitab Taurat.
sa dapengan nin ka nia pan mula na ibetadʼin kanu ʼbpanaguan sa palitan
ka enggu ʼgkatayawan su langun nu taw nu walay. 16 Na dait a maitu kanu
bun ba, itayaw nu su palitan nu kanu manga taw ka enggu nilan mailay su
mapia a galebekʼu ka asalʼa mapugi nilan su Ama nu a lu sa sulega. k
Su Panduan pantag kanu Katuman kanu Kasuguan
17 “Na di nu ʼbpagitunga i nia ku kinasia na ʼbpagawan ku sa katagan
su kasuguan nu Musa atawa ka su kadtalu nu ped a manga nabi. Ka nia
ku kahanda sa kinasia ku na dikena ʼbpagawan sa katagan ka makin ku
pedtumanen l su entu. 18 Saben-sabenal a pedtalun ku sa lekanu i taman
sa aden pan langit enggu lupa na apia satiman a batang kanu kasuguan
na dala madala lun taman a di matuman su entu. 19 Kagina ka maitu na
apia entain i mawa sa katagan kanu apia mapegkag sa langun a kasuguan
taman sa ipamandu nin i kaawa lun sa katagan na malusud sekanin
kanu mababa sa langun a taw sia kanu kandatu nu Kadenan. Ugaidʼa
apia entain menem i maginugut kanu kasuguan taman sa ipamandu nin
su entu na su entu ba a taw na malusud sia kanu manga balapantag a
manga taw sia kanu kandatu nu Kadenan. 20 Na pedtalun ku sa lekanu i
amaika di nu kalawanan su kabpagikelasʼu manga gulu nu pangitaban
enggu su manga taw a lusud kanu lumpukan a Parisiyu m na natalatantu
a di kanu malusud kanu kapendatu nu Kadenan.
Su Panduan pantag kanu Kakalipunget
21 “Nakinegʼu den i nadtalu paganay kanu nangauna a manga taw
i ‘Da kanu ʼbpangimatay. n Apia entain a taw i mimatay na mait sa
ʼbpamimitialan.’ 22 Ugaidʼa pedtalun ku sa lekanu i apia entain a taw
i malipunget sa kapedʼin na mait kanu kukuman nu Kadenan. Na
Mataya 5
Magi NT Final draft.indb 14 3/24/2021 2:43:46 PM
15
o 5:23 pegkurban Katatapan a ipegkurban na binatang a pedsumbalin muna entu pan ka
penggepulen kanu untulʼu pegkurbanan. Madakel pan i kasabutan tanu makapantag sa nia sia
kanu Maena nu Mangadalem a Kadtalu kanu Kitab a mailay k p anu kapupusan nu nia a kitab. q 5:27 Ebpun i nia sia kanu Kinaliu 20 ayat 14 enggu Diutirunumi 5 ayat 18 sia kanu Kitab Taurat. 5:31 Ebpun i nia sia kanu Diutirunumi 24 ayat 1 sia kanu Kitab Taurat.
apia entain menem i edtalun nin sa pedʼin i ‘Dupang ka’ na nanget
a kapamayadan nin kanu Kadenan su entu. Na maitu bun ba, apia
entain menem i edtalun nin sa pedʼin i ‘Buneg ka’ na wagib a idtug sa
apuy sa naraka. 23 Na amaika pegkurban o ka lu kanu pegkurbanan, na
nagkalendemʼengka i aden taw a nasakit i ginawa nin sa leka 24 na
itabun nengka demun pan su ipegkurban nengka kanu kasangulan nu
pegkurbanan ka ʼbpawangi ka muna su entu a taw ka ipagayun nengka
entu pan ka embalingan ka, ka ʼgkurban ka den.
25 “Amaika aden taw a mangaden sa leka sa bitiala na ipagayun
nengka den gagalu na di kanu pan pakauma kanu walay nu kukuman ka
tabia bun ka tabanan ka na ipalad ka nu ʼbpangukum kanu tameng ka
enggu ka mabilanggu. 26 Na saben-sabenal a pedtalun ku sa leka i taman
sa di nengka kabayadan langun na di ka makaliu lu ba.
Su Panduan pantag kanu Kagkiuga
27 “Na nakinegʼu den i nadtalu paganay i ‘Da kanu ʼgkiuga.’ p 28 Ugaidʼa
pedtalun ku sa lekanu i apia entain a mama a ilayn nin bu su babay sa aden
ʼgkapagitungʼin lun a di mapia na pegkiuga atawa ka pedsina den sekanin
sia kanu atay nin. 29 Na amaika su kawanan a mata nengka i kadsabapan
na kandusa nengka na suat ka su entu ka idtugʼengka ka nia tinemu i
madala i satiman a edsiap-siapan na lawasʼengka kumin sa langun na
lawasʼengka na makaidtug sa naraka. 30 Na amaika menem ka su kawanan
a lima nengka i kadsabapan na kandusa nengka na putuk ka su entu ka
idtugʼengka ka nia tinemu i nia madala su satiman bu a edsiap-siapan na
lawasʼengka kumin sa langun na lawasʼengka den i makaidtug sa naraka.
Su Panduan pantag kanu Kambelag
(Mataya 19:9; Markus 10:11-12; Luk 16:18)
31 “Nadtalu bun paganay i ‘Apia entain a mama i embelag sa kaluma
nin na enggan nin su kaluma nin sa kasulatan sa kambelag.’ q 32 Ugaidʼa
pedtalun ku sa lekanu i apia entain a mama i imbelagʼin su kaluma nin
Mataya 5
Magi NT Final draft.indb 15 3/24/2021 2:43:46 PM
16
r 5:33 Ebpun i nia sia kanu Libitikus 19 ayat 12, Manga Bilangan 30 ayat 2 enggu
Diutirunumi 23 s ayat 21 sia kanu Kitab Taurat. t 5:35 Su Datu nu manga datu sia na su Kadenan. 5:37 Su Saitan sia na nia nin maena sa basa a Grik na Daluaka. Na sekanin su Datu na Giadsal a
u mapulu sa langun nu manga saitan. 5:38 mata sa mata enggu ngipen sa ngipen Nia kitaban kanu timpu nu Nabi Musa na “Mata
sa mata enggu ngipen sa ngipen” na nia nin maena na upama ka kapalian nengka su mata nu
kapedʼengka na maitu bun ba i ipakaid sa leka enggu amaika kasepuan nengka sa ngipen su
kapedʼengka na maitu bun ba i ipakaid sa leka. Mailay i nia sia kanu Kinaliu 21 ayat 23 taman
sa 24 sia kanu Kitab Taurat.
na timbang a papegkiugan nin su kaluma nin, nia tabia na migkiuga su
kaluma nin a entu. Na apia entain i mangaluma kanu kaluma nin na
pakagkiuga bun.
Su Panduan pantag kanu Kadsapa
33 “Na nakinegʼu bun i nadtalu kanu nangauna a manga taw i ‘Da
kanu edsapa sa dikena benal ugaidʼa u ngin i inidsapa nu na makin nu
tuman sia kanu adapan nu Kadenan.’ r 34 Ugaidʼa pedtalun ku sa lekanu
i da kanu a benal edsapa sa magidsan pan i makalalagitʼu su sulega ka
nia ba su kulesi nu Kadenan 35 enggu su dunia ka nia ba su ʼbpaguntulan
nu Kadenan kanu ay nin. Di nu bun ibpelalagit su Awrusalim ka nia
ba su dalepa nu Datu nu manga datu, s 36 udi na su ulu nengka ka
apia satiman a bukʼengka na di nengka ʼgkagaga papegkaputi udi na
papegkaitem. 37 Uway ka den amaika ‘Uway,’ u dili menem na ‘Dili.’ Ka
u edsapa ka pan na ebpun den i entu kanu Saitan. t
Su Panduan pantag kanu Kasuli
(Luk 6:29-30)
38 “Nakinegʼu bun a nadtalu i ‘Mata sa mata enggu ngipen sa ngipen,’ u
39 ugaidʼa pedtalun ku sa lekanu i di nu ʼbpagatui su taw a penggula sa
lekanu sa mawag. Ugaidʼa makin nia ka enggula na u aden temebpi kanu
kawanan a pipi nengka na ilengi nengka pamun sa lekanin su biwang
a pipi nengka. 40 Na u aden menem taw a igkukum ka nin asalʼa makua
nin su balegkasʼengka na inggay nengka pamun su lambungʼengka sa
lekanin. 41 Amaika aden taw a itegelʼin mapapananggit sa leka su itʼin sa
sakakilumitru i kawatan nin na pananggit ka su entu sa dua kakilumitru
i kawatan nin. 42 Na su ʼbpangeni sa leka na enggi ka, enggu su
pedsembay sa leka na di ka pebpalawi.
Mataya 5
Magi NT Final draft.indb 16 3/24/2021 2:43:48 PM
17
v 5:43 Ebpun i nia sia kanu Libitikus 19 w ayat 18 sia kanu Kitab Taurat. 5:43 kabensi ka su kuntela nengka Na dala i nia makadalem kanu kitab ugaidʼa basi inumbal
x bu a upaman nu manga taw kanu paganay. 5:46 Su ʼbpamangubela sa buwis na haram enggu dikena matidtu sia luyud kanu adat-betadʼu
manga taw a Yahudi kanu entu a timpu sabap kanu galebekan nilan. Na mababa i kapegkailay
y nu manga taw a Yahudi kanilan sabap kanu katalimbutʼilan sia kanu galebekan nilan. 5:47 dikena-Yahudi Kanu paganay a timpu na su manga taw a dikena-Yahudi na dala sabutʼilan
kanu Kadenan. Nia katatapan na pedsimba silan sa balahala enggu nia ukit a kabpangeni-ngeni
nilan na pedsasalumanan pedtalu.
Su Panduan pantag kanu Kakalimu kanu Kuntela
(Luk 6:27-28; Luk 6:32-36)
43 “Na nakinegʼu bun i nadtalu paganay i ‘Ikalimu nengka su
pedʼengka v enggu kabensi ka su kuntela nengka.’ w 44 Ugaidʼa pedtalun
ku sa lekanu i ikalimu nu su kuntela nu enggu ipangeni-ngeni nu su
ʼbpamungkaid sa lekanu 45 ka amaika maitu na katawan i sekanu na
wata kanu nu Ama nu a lu sa sulega. Ka dikena bu su mapia a taw i
papedsindawan nu Kadenan sa senang ka apegʼu mawag a taw enggu
dikena bu nia nin pabpagulanan su matidtu a taw ka apegʼu dikena
matidtu a taw. 46 Na amaika nia nu bu ikalimu su malimu sa lekanu
na di nu ʼbpaginagkay i balasan kanu nu Kadenan. Dikena ba man bun
ba i penggulan nu ʼbpamangubela sa buwis? x 47 Na amaika nia nu bu
salamen su suledʼu na ngintu, mapia den a benal i entu a pinggalebekʼu
kumin kanu ped a taw? Dikena ba man bun ba su penggalebeken nu
manga taw a dikena-Yahudi? y 48 Kagina ka maitu na nia dait sa lekanu
na dala limban nu a mana su Ama nu a lu sa sulega.
Su Dait a Ukit a Kapangalimuan 6 1 “Na pangingati nu i makapailay nu gaid kanu manga taw su
kanggalebekʼu kanu kaikelasan asalʼa mapamedta kanu nilan ka
amaika maitu na da den balasʼu kanu Ama nu a lu sa sulega. 2 Kagina
ka maitu na u mangalimuan kanu na di nu den ipembuyayang kanu
manga taw a mana bun su ukitʼu manga taw a dikena senep sa
atay i kabpagagama nilan. Na penggalebeken nilan i entu lu kanu
pedsambayangan nilan enggu lu kanu lalan asalʼa mapugi silan nu
manga taw. Na saben-sabenal a pedtalun ku sa lekanu i nakua nilan
den man su balasʼilan. 3 Ugaidʼa sekanu na u mangalimuan kanu na di
Mataya 5 , 6
Magi NT Final draft.indb 17 3/24/2021 2:43:48 PM
18
z 6:13 Su Saitan sia na nia nin maena sa basa a Grik na Daluaka.
nu den mapakatawi kanu biwang a lima nu u ngin i ibpangalimuan nu
kawanan a lima nu 4 ka enggu di den mapayag su entu. Na su Ama nu a
lu sa sulega a pakailay kanu pinggula nu a entu i mamalas sa lekanu.
Su Dait a Ukit a Kapangeni-ngeni
(Luk 11:2-4)
5 “Na u mangeni-ngeni kanu menem na da kanu miling kanu manga
taw a dikena senep sa atay i kabpagagama nin. Nia nilan kalinian na
pedtindeg silan a ʼbpangeni-ngeni lu kanu pedsambayangan nilan enggu
sia kanu ligidʼu lalan asalʼa mailay silan nu manga taw. Na saben-sabenal
a pedtalun ku sa lekanu i nakua nilan den man su balasʼilan. 6 Ugaidʼa
sekanu na uman kanu mangeni-ngeni na ludep kanu kanu bilik ka enggu
dala pakailay sa lekanu, entu pan ka pangeni-ngeni kanu kanu Ama
nu a lu sa sulega a di ʼgkailay. Na sekanin a pakailay kanu apia su di
ʼgkailay i mamalas sa lekanu. 7 Na sia kanu kapangeni-ngeni nu na di
nu den pedsasalumani su kapedtalu nu a mana bun su penggulan nu
manga taw a dikena-Yahudi ka nia nilan kataw na sia kanu kalendu
nu kapedtalu-talu nilan na pakikinegen silan. 8 Na di nu silan milingi.
Ka su Ama nu man na bagu nu pan ʼbpangenin su ngin i nasisita nu na
ʼgkatawan nin den su entu. 9 Na maya ba i ukit a kapangeni-ngeni nu
‘Hu Ama nami a lu sa sulega, dait man a ʼbpagadatan su ingala
nengka a suti.
10 Ibpangeni-ngeni nami i makalangkap den sia sa liwawaw na
dunia su kapendatu nengka taman sa matuman su kahanda
nengka sia a mana lu sa sulega.
11 Enggi kami kanu sagugunay a makan nami.
12 Ampun ka su kabaladusan nami sa mana bun su kinaampun
nami kanu mindusa sa lekami.
13 Di kami nengka semuguti sa masasat ugaidʼa makin kami nengka
itangka kanu Saitan.’ z
14 Ka amaika ampunen nu man su kabaladusan nu pedʼu sa lekanu
na ampunen kanu bun nu Ama nu a lu sa sulega. 15 Ugaidʼa amaika
di nu silan ampunen na su Ama nu a lu sa sulega na di kanu nin bun
ampunen.
Mataya 6
Magi NT Final draft.indb 18 3/24/2021 2:43:49 PM
19
a 6:22-23 amaika su mata nengka ka matingaw na ʼgkaliwanag su badan nengka ... amaika
su mata nengka ka malebug na ʼgkalibuteng su badan nengka Nia ped a maena nu nia a
ayat na amaika senep sa atay su kapedsangulʼengka kanu Kadenan, na mana bun su matingaw a
mata a malinawag i kailay nin. Na amaika menem ka dikena senep sa atay su kapedsangul kanu
Kadenan ka nia nengka ʼbpaginapasen na su kakawasan sa dunia na mana bun su malebug a
mata a da mailay nin.
Su Dait a Ukit a Kabpuasa
16 “Na uman kanu ʼbpuasa na di nu ʼbpagilingi su manga taw a
dikena senep sa atay i kabpagagama nin, pendidilimeng silan ka di
nilan pedtuganulen su benengʼilan asalʼa katusan nu taw i pebpuasa
silan. Na saben-sabenal a pedtalun ku sa lekanu i nakua nilan den man
su balasʼilan. 17 Ugaidʼa sekanu na u ʼbpuasa kanu na ʼbpia-piani nu su
bukʼu enggu panagupi nu su benengʼu 18 asalʼa di katusan nu manga taw
i pebpuasa kanu. Na su Ama nu a lu sa sulega a di ʼgkailay i mamalas sa
lekanu. Na sekanin i pakailay kanu apia su di ʼgkailay.
Su Kakawasan sa Dunia
(Luk 12:33-34)
19 “Na da kanu ʼbpelimud sa kakawasan sia sa dunia ka kanen bu na
ligay enggu anay enggu lusudan bu na tanegkawn ka tegkawn nin.
20 Ugaidʼa lu ka limud sa kakawasan sa sulega ka di makan lu na ligay
enggu anay enggu di bun kalusudan su walay asalʼa mategkaw nilan. 21 Ka
u endaw man i kakawasan nengka na lu bun ba i pamusungan nengka.
(Luk 11:34-36)
22 “Su mata na su palitan nu badan, na amaika su mata nengka
ka matingaw na ʼgkaliwanag su badan nengka. 23 Ugaidʼa amaika
su mata nengka ka malebug na ʼgkalibuteng su badan nengka a na
amaika nia nengka palitan i da tayaw nin na sangat den i kalibutengʼa
uyag-uyagʼengka.
(Luk 16:13)
24 “Na dala taw a makapadsalengan nin enggalebek su dua kataw a
mapulu nin ka apia ngin den na makadtalipenda nin su sakataw ka su
sakataw bu i kanggalebekan nin sa mapia, sakataw bu i makakalimu nin
Mataya 6
Magi NT Final draft.indb 19 3/24/2021 2:43:50 PM
20
b 6:29 Su Ragya Sulaiman na isa kanu manga datu nu Israil. Wata sekanin nu Nabi Daud.
ka makapadtaday nin su sakataw. Na di nengka man makapadsalengan
su kasimba nengka kanu Kadenan enggu su kapangilay nengka sa
kakawasan sa dunia.
Su di Dait a Kalidu sa Ginawa pantag kanu Kauyag
(Luk 12:22-31)
25 “Kagina ka maitu na nia ku madtalu sa lekanu na di nu ʼbpelidua
i ginawa nu sa kauyagʼu, u ngin i kanen nu atawa ka panun i kainemʼu
atawa ka kambalegkasʼu. Dikena ba nia labi a balapantag na su ginawa
nu kumin kanu makan, enggu su badan kumin kanu balegkas? 26 Ilay nu
su manga papanuk sa kawang-kawangan, dikena silan ʼbpamula atawa
ka pedsabpet atawa ka ʼbpelimud sa makan ugaidʼa su Ama nu a lu
sa sulega i papegkan lun. Na sekanu pan a entu a labi a balapantag
kumin kanu manga papanuk? 27 Na entain sa lekanu i sia kanu
kapegkalidu na ginawa nin na makapagkalendu nin su umulʼin sa apia
sakauras bu?
28 “Na makapantag menem sa kapembalegkas na enduken ka
ʼgkaliduan nu sa ginawa su entu? Edsusuliman nu su manga ulak sa
benday u panun i kapegkasela nilan. Dikena silan penggalebek atawa
ka ʼbpagaul 29 ugaidʼa edtalun ku sa lekanu i apia su Ragya Sulaiman b
a kawasa den a benal na dala kalepengi na kapia na balegkasʼin su
kapia nu apia satiman bu kanu manga ulak ba a nia. 30 Na su manga
utan kanu benday na pedtuganulen bun nu Kadenan apia sagugunay
bu i kabpaguyagʼin ka kanu temundug a gay na tutungen bun, na nia
pan a entu i sekanu? Nga den a kanautʼa salig i lekanu a nan kanu
Kadenan.
31 “Kagina ka maitu na di nu den ʼbpelidui sa ginawa u ngin basi
i kanen nu, u panun basi i kainemʼu atawa ka kambalegkasʼu. 32 Ka
su manga taw a dala sabutʼin kanu Kadenan na maitu bun ba i
ʼbpaginapasen nin. Na ʼgkatawan bun man nu Ama nu a lu sa sulega
i nasisita nu su langun nu entu. 33 Ugaidʼa nia nu muna paginapas na
su kapendatu nu Kadenan enggu su kaikelasan nin ka su langun nu
nia ba na matalima nu bun. 34 Kagina ka maitu na di nu den ʼbpelidui
sa ginawa su makatundug a gay ka nia nu bu pagitunga na su
Mataya 6
Magi NT Final draft.indb 20 3/24/2021 2:43:51 PM
21
sagugunay bu ka su makatundug a gay na salakaw menem i entu a lidu
na ginawa.”
Su Kapanendit sa Pedʼengka
(Luk 6:37-38; Luk 6:41-42) 7 1 Pidtalu pamun nu Isa al-Masih i “Da kanu manendit kanu pedʼu ka
enggu di kanu bun wagiban nu Kadenan. 2 Kagina u ngin i isenditʼu
kanu pedʼu na maitu bun ba i iwagib sa lekanu nu Kadenan. Na u ngin
i kasela na ipedsenditʼu kanu pedʼu na maitu bun ba i kasela na iwagib
sa lekanu. 3 Ngintu ka nia nengka madsima na su pulingʼu pedʼengka
inunta na su pulingʼengka a manga mana den lendu i kasela nin na
di nengka madsima? 4 Atawa ka panun ba i kapedtalu nengka kanu
pedʼengka sa ‘Sia ka, ka iawa ku i pulingʼengka a nan,’ inunta na manga
mana den lendu i kasela nu pulingʼengka? 5 Seka a dikena senep sa atay
i kabpagagama nin na iawa nengka muna su pulingʼu mata nengka a
manga mana den lendu i kasela nin ka enggu nengka mailay sa mapia
su kaawa nengka kanu pulingʼu pedʼengka.
6 “Na di nu menggay kanu manga asu su suti a langun-taman ka
edtaliungan kanu nin bun mebut. Atawa ka di nu midtug kanu manga
taw sa lupa su manga muntia ka dakudaken nilan bu.
Su Kapangeni kanu Kadenan
(Luk 11:9-13)
7 “Pangeni kanu man ka enggan kanu, pangilay kanu ka makatun
kanu, panutuk kanu ka ukan kanu. 8 Ka apia entain man i mangeni
na makatalima, na su ʼbpangilay na makatun enggu su ʼbpanutuk na
kaukan.
9 “Na entain ba sa lekanu sia a manga lukes i amaika mangeni su wata
nin sa pan na nia nin lun inggay na watu, 10 udi na u mangeni sa seda
su wata nin na nia nin lun inggay na nipay? 11 Na apia ngin den man i
kawagʼa palangay nu na katawan nu menggay sa mapia su wata nu. Na
nia pan a entu su Ama nu a lu sa sulega a mataw menggay sa mapia
kanu apia entain a mangeni sa lekanin!
12 “Kagina ka maitu na nia nadtimuan nu kasuguan a inisulatʼu Musa
enggu su panduan nu manga nabi na ‘Nia nu enggula kanu pedʼu na u
ngin i kalinian nu a enggulan nu pedʼu sa lekanu.’ ”
Mataya 6 , 7
Magi NT Final draft.indb 21 3/24/2021 2:43:51 PM
22
c 7:14 uyag-uyag a da taman nin Su nia na dikena kakawasan sa dunia. Ka su uyag-uyag a da
taman nin na nia ba su matalima nu taw amaika semalig silan kanu Isa al-Masih. Na apia entain
i makatalima kanu nia ba na di den temala sa kasiksan lu sa Mauli a Gay.
Su Masimpit a Lalan
(Luk 13:24)
13 Na pidtalu pan nu Isa al-Masih i “Sia kanu ukit kanu masimpit a
bengawan. Ka su bengawan a ibpawang sa kabinasan na maulad enggu
madaya i lalan nin. Na madakel i ʼbpagukit lun. 14 Ugaidʼa su bengawan
a ibpawang sa uyag-uyag a da taman nin c na masimpit enggu dikena
malemu a ʼbpagukitan. Na paidu bu i pakatun lun.
Su Kapangingat kanu manga Taw a ʼBpenabi-nabi
(Luk 6:43-44)
15 “Pangingat kanu kanu manga ʼbpenabi-nabi a ʼbpamamandu sa di
pakatidtu. Semupeg silan sa lekanu a mana bun silan manga bili-bili.
Ugaidʼa nia nin kabantang na mana silan asu sa damakayu a dupang.
16 Na makilala nu silan sia kanu galebekʼilan. Ka di man munga su
kayu a teneken sa ubas atawa ka unga na kayu a igus. 17 Na su mapia
a kayu na nia nin bun unga na mapia. Ugaidʼa su di mapia a kayu
na nia nin bun unga na di bun mapia. 18 Ka di man makaunga sa di
mapia su mapia a kayu. Maitu bun ba su di mapia a kayu na di bun
makaunga sa mapia a unga. 19 Na langun na kayu a di ʼbpagunga sa
mapia na ʼbpanebpeden ka ibpagidtug kanu apuy. 20 Na maya ba i
kakilala nu kanilan, na sia kanu galebekʼilan.
Su manga Taw a di Pegkilalan nu Isa al-Masih
(Luk 13:25-27)
21 “Dikena langun na pedtawag sa laki sa ‘Mapulu, Mapulu’ na
makalusud kanu kandatu nu Kadenan ka nia bu makalusud na su
penggalebek kanu kahanda nu Ama ku a lu sa sulega. 22 Ka sia kanu
Gay a Mauli na madakel a taw i temawag sa laki sa ‘Mapulu, Mapulu,
dikena ba inipayagʼami bun su kadtalu nu Kadenan sia nakanggulalan
kanu ingala nengka enggu namugaw kami bun sa saitan taman sa
napailay kami sa manga kangagaipan sia nakanggulalan kanu ingala
Mataya 7
Magi NT Final draft.indb 22 3/24/2021 2:43:52 PM
23
d 8:2 Su debpig sia na isa a embalangan na sakit sa lanitan a pegkaket kanu sapu. Sia sa basa a
Tagalog na ketong. Madakel pan i kasabutan tanu makapantag kanu debpig sia kanu Maena nu
Mangadalem a Kadtalu kanu Kitab a mailay k e anu kapupusan nu nia a kitab 8:2 makapagkapia Na nia lun kadtalu sia kanu basa a Grik na ʼbpelimpiun atawa ka pedsutin. Su
taw a aden sakitʼin a debpig na sia kanu adat-betadʼu manga Yahudi na haram a benal i entu. Na
apia entain i makaubay atawa ka makaami kanu taw a debpigen na maharam bun. Nia ukit a
kapapegkapia kanu nia a sakit na pedsutin.
nengka?’ 23 Na nia ku mambu isumpat kanilan na ‘Di ku a benal sekanu
kangatawan. Awa kanu sia, sungkang a manga taw.’ ”
Su Embalangan a Pembudsud sa Walay
(Luk 6:47-49)
24 Na pidtalu pan nu Isa al-Masih i “Apia entain i ʼbpakikineg kanu
kadtalu ku taman sa ipenggulalan nin su entu na nia nin kalagidan
na mana su mama a balaitungan a mimbalay na lu nin inibudsud sa
mabagel kanu lakungan a watu. 25 Na guna makauma su ulan taman
sa migkadalem enggu sinemambel sa sangat i kabandesʼin a pakasugat
kanu walay na da bun mageba su walay ka mabagel i kinabudsudʼin lun.
26 “Na apia entain menem i ʼbpakikineg kanu kadtalu ku ugaidʼa di nin
ipenggulalan su entu na nia nin menem kalagidan na mana su mama a dala
itungan nin a mimbalay na lu nin inibudsud kanu damapedtad. 27 Na guna
makauma su ulan taman sa migkadalem enggu sinemambel sa sangat i
kabandesʼin a pakasugat kanu walay na nabinasa sa tidtu-tidtu su walay.”
Su Kinapamandu nu Isa al-Masih a aden Kawagibʼin
28 Na guna i entu mapasadʼu Isa al-Masih mangusiat kanilan na
sangat a nangagaip su madakel a taw kanu kinapamandu nin 29 kagina
ʼbpamandu sekanin a mana aden kawagibʼin a dikena mana kanu manga
gulu nu pangitaban.
Su Kinapagkapia nu Isa al-Masih kanu Taw a aden Sakitʼin a Debpig
(Markus 1:40-45; Luk 5:12-16) 8 1 Na guna den makambaba su Isa al-Masih kanu bakulud na madakel
a benal a taw i midtatanggunut sa lekanin. 2 Daka aden mama a
pedsakit sa debpig d i sinemupeg kanu Isa al-Masih ka sinemugiud kanu
kaadapan nin ka nia nin lun pidtalu na “Hu Mapulu, amaika miug ka na
makapagkapia e aku nengka.” 3 Na inami nu Isa al-Masih su mama sa nia
Mataya 7 , 8
Magi NT Final draft.indb 23 3/24/2021 2:43:52 PM
24
f 8:11 Su manga taw a ebpun sa sebangan enggu sedepan na silan su manga taw a dikena-Yahudi.
Langun nu taw sa dunia liu kanu manga taw sa Israil na amung kanu g manga taw a dikena-Yahudi. 8:11 Su nia a kanduli na sia kanu mauma a kandatu nu Kadenan sia kanu bagu a dunia sa kanu
h kambalingan nu Isa al-Masih. 8:12 Na su nalabit sia a taw a dait a malusud kanu kandatu nu Kadenan na su manga taw
a Israil atawa ka su manga Yahudi. Dait a silan i muna-muna a malusud kanu kandatu nu
Kadenan ugaidʼa su langun nu kemias kanu Isa al-Masih na maawa kanilan su entu a kawagib.
Na sia den silan naluyud kanu Datu na Giadsal.
nin lun pidtalu na “Pegkiug aku, ʼgkapia ka den saguna.” Na midsambuta
demun i kinagkapia nu mama a entu. 4 Na nia pidtalu lun nu Isa al-Masih
na “Ingati ka a benal i madtalu nengka i nia kanu apia entain ugaidʼa
ganat ka, ka pailay ka kanu ʼbpangurban enggu ʼgkurban ka a mana bun
su inisugu nu Nabi Musa asalʼa mailay nu manga taw i nasuti ka den.”
Su Saligʼu Kapitan nu Sundalu a Dikena-Yahudi
(Luk 7:1-10)
5 Guna su nakauma su Isa al-Masih sa Kapurnaum na aden kapitan
na sundalu a sinemupeg lun ka inipamagayukʼin lun i 6 “Mapulu, su
ʼbpanunugun ku na pendeket bu sa ikam ka di pakalakaw enggu ʼgkasakitan
a benal sekanin.” 7 Nia pidtalu nu Isa al-Masih sa lekanin na “Uway, lemu
aku ka pagkapian ku sekanin.” 8 Na nia inisawalʼu kapitan nu sundalu
na “Mapulu, di aku a benal makadait a ʼbpawangan nengka pan i walay
ku. Ugaidʼa edtalun nengka bu man i ʼgkapia su panunugun ku na ʼgkapia
den sekanin. 9 Na katawan ku i entu ka apia saki na aden pan mapulu ku
a pedsugu sa laki enggu aden bun manga sundalu ku a saki i pegkakataw
lun, na amaika edtalun ku kanu isa kanilan i ‘Lu ka’ na lemu sekanin, u
edtalun ku menem kanu ped i ‘Sia ka’ na semia sekanin. Na u edtalun ku
menem kanu ulipen ku i ‘Enggalebek ka i nia’ na enggalebeken nin.”
10 Guna makinegʼu Isa al-Masih su nia na nagaip sekanin. Na nia nin
nadtalu kanu manga taw a pedtatanggunut lun na “Saben-sabenal a dala
aku pamun makailay sa taw sia sa dalepa a Israil a maya ba i kasela na
saligʼin. 11 Edtalun ku sa lekanu na madakel a taw i mamakauma ebpun
sa sebangan enggu sedepan f i mamung keman kanu kanduli g kapedʼu
Nabi Ibrahim, Iskak enggu Nabi Yakub sia kanu kandatu nu Kadenan.
12 Ugaidʼa madakel kanu manga taw a dait a malusud kanu kandatu
nu Kadenan h i makaidtug lu kanu kalibutengan a ʼbpamanguliang sa
matanug i taw nin enggu ʼbpamegkiget i ngipen nin.”
Mataya 8
Magi NT Final draft.indb 24 3/24/2021 2:43:53 PM
25
i 8:17 Ebpun i nia sia kanu Kitab a Inisulatʼu Nabi Isayas 53 ayat 4.
13 Na nia pidtalu nu Isa al-Masih kanu kapitan nu sundalu na “Uli
ka den, ka manggula su ʼbpangenin nengka sabap kanu saligʼengka.”
Saleta mambu na migkapia den su panunugun kanu entu demun ba a
kutika.
Su Kinapagkapia nu Isa al-Masih kanu ʼBpamedsakit
enggu su manga Inasukan na Saitan
(Markus 1:29-34; Luk 4:38-41)
14 Na guna lu su Isa al-Masih kanu walay ni Pitru na nailay nin su
panugangan ni Pitru a babay a ʼbpagiga ka pegkayaw a benal. 15 Daka
inami nin su lima nu panugangan ni Pitru na kanu entu demun ba na
naawa su mayaw nin taman sa nakambangun sekanin ka tinalagadan
nin pan su Isa al-Masih. 16 Na kanu kapegkagabi na madakel i
pinananggit lu sa lekanin a inasukan na saitan. Na pidtaluan nin bu
su manga saitan na minawa den silan taman sa pinagkapia nin bun su
langun nu ʼbpamedsakit lu.
17 Kagina ka maitu na natuman su pidtalu nu Nabi Isayas sia
kanu kitab a “Iniawa nin su manga sakit tanu enggu inaku nin su
penggedamen tanu.” i
Su Dua Kataw a Pegkiug ʼBpagunut kanu Isa al-Masih
(Luk 9:57-62)
18 Guna mailay nu Isa al-Masih i namakalibet sa lekanin su madakel
a manga taw na inisugu nin kanu manga tagapeda nin i lemipag
silan kanu lanaw. 19 Saleta mambu na sinemupeg sa lekanin su gulu
nu pangitaban sa nia nin pidtalu kanu Isa al-Masih na “Gulu, munut
aku sa leka sa apia endaw ka ʼbpawang.” 20 Na nia pidtalu nu
Isa al-Masih sa lekanin na “Su manga asu sa damakayu na aden
manga pesu nilan a kapangintelenan enggu su manga papanuk sa
kawang-kawangan na aden manga salagʼilan a kapangintelenan
ugaidʼa su Kaka nu Manusia na dala dalepa nin a kapangintelenan
nin.” 21 Nia menem pidtalu nu ped kanu ʼbpamangunut lun na
“Mapulu, pauli aku pan muna ka apasen ku pan lemebeng su ama ku.”
22 Ugaidʼa nia inisumpatʼu Isa al-Masih sa lekanin na “Isaligʼengka
Mataya 8
Magi NT Final draft.indb 25 3/24/2021 2:43:53 PM
26
j 8:22 isaligʼengka den kanu namamatay i kalebengʼilan kanu namamatay Na su nauna sia
a nalabit a namamatay na inukit sa bayuk a nia nin maena na su taw a di ʼbpaginugut kanu Isa
al-Masih ka timbang a minatay den sia kanu kailay lun nu Kadenan. Na su ikadua menem a
nalabit a namamatay na su taw a mibpitas den i ngiawa k nin enggu su badan nin. 8:28 manga taw a Gadara Su ped na nia nilan lun kinasulat na manga taw a Girasa, su ped
l menem na manga taw a Girgisa. 8:30 taw sa lupa Na ped a ipedtawag kanu gembut.
den kanu namamatay i kalebengʼilan kanu namamatay, j unut ka den
sa laki.”
Su Kinapatelen nu Isa al-Masih kanu Sambel enggu Bagel
(Markus 4:35-41; Luk 8:22-25)
23 Na nageda su Isa al-Masih enggu su ʼbpamangunut lun kanu awang.
24 Da ka pan ba ka nakatingguma lu kanu lanaw su sangat i kabagelʼin
a sambel taman sa sama bu di pakageledʼu bagel su awangʼilan ugaidʼa
su Isa al-Masih na pedtulug bun. 25 Daka pinukaw nilan su Isa al-Masih
ka pidtalu nilan lun i “Mapulu, ilipuas kami nengka, ʼgkaled tanu den!”
26 Na nia pidtalu nu Isa al-Masih kanilan na “Nginan ka ʼgkagilekan
kanu? Malubay a benal i saligʼu!” Daka midtindeg su Isa al-Masih ka
sinapalan nin su sambel enggu su bagel taman sa lineminaw sa mapia
su lanaw. 27 Na nangagaip silan langun taman sa nakapamagidsaya nilan
i “Entain a taw i nia? Apia su sambel enggu bagel na ʼbpaginugut lun.”
Su Kinapagkapia nu Isa al-Masih kanu Dua Kataw
a Mama a Inasukan na manga Saitan
(Markus 5:1-20; Luk 8:26-39)
28 Na guna den makalipag su Isa al-Masih enggu su ʼbpamangunut lun
kanu dalepa nu manga taw a Gadara k na sinumbak sekanin nu dua kataw
a inasukan na saitan a lu nakabpun kanu ʼbpamelebengan. Na su dua
kataw a nia na pakagkaid a benal tembu dala pakatika lu ʼbpagukit.
29 Daka nia nilan pidtalu sa matanug kanu Isa al-Masih na “Hu Tunggalʼu
Kadenan na di kami nengka den ʼbpelusudi. Ngintu, sinemia ka asalʼa
lasayn kami nengka sa apia da pan mauma su timpu?” 30 Saleta na aden
madakel a benal a taw sa lupa l a papegkanen lu kanu dikena bun gaid
mawatan kanilan. 31 Na inipamagayukʼilan kanu Isa al-Masih i “Amaika
bugawn kami nengka na lu kami nengka den paasuk kanu entu a manga
taw sa lupa.” 32 Na nia inisumpatʼu Isa al-Masih kanilan na “Lu kanu
Mataya 8
Magi NT Final draft.indb 26 3/24/2021 2:43:54 PM
27
m 9:3 Su mama sia a nalabit na su Isa al-Masih.
den!” Daka minawa mambu su manga saitan ka lu den silan minasuk
kanu manga taw sa lupa. Na da ka pan ba ka su madakel a taw sa
lupa na namakadtatalaguy silan lu kanu matibeng a bakulud taman
sa namakatibpu silan kanu lanaw enggu nangaled. 33 Guna su maitu
na midtatalaguy mamagayas su manga pedtuganul kanu manga taw sa
lupa ka linemu silan kanu siudad ka inipanudtulʼilan kanu manga taw
su langun na nanggula apeg den nu nanggula nu dua kataw a entu a
inasukan na manga saitan. 34 Daka nameliu kanu siudad su langun na
manga taw asalʼa mailay nilan su Isa al-Masih. Na guna nilan mailay
sekanin na inipamagayukʼilan lun i ganatan nin den su ingedʼilan.
Su Kinapagkapia nu Isa al-Masih kanu Mama
a di nin den Pakanggagalebek su Lawasʼin
(Markus 2:1-12; Luk 5:17-26) 9 1 Na guna su maitu na nageda menem su Isa al-Masih kanu awang
ka linemipag embalingan kanu siudad a pegkakalebenan nin. 2 Daka
aden manga taw lu a pinananggitʼilan kanu Isa al-Masih su mama
a pinaiga bu kanu ʼbpagigan nin ka di nin den pakanggagalebek su
lawasʼin. Na guna mailay nu Isa al-Masih su saligʼilan sa lekanin na nia
nin pidtalu kanu mama a di pakanggagalebek i lawasʼin na “Dua na
manga wata, embageli ka i manggiginawa nengka ka su kabaladusan
nengka na inampun den.” 3 Saleta na aden mambu manga gulu nu
pangitaban lu a nia ʼgkangadtalu na ginawa nilan na “Pedsakutu i
mama m a nia.” 4 Ugaidʼa ʼgkatawan nu Isa al-Masih u ngin i ʼgkatagu
sa ginawa nilan taman sa pidtalu nin kanilan i “Nginan ka nia nu
ʼgkapagitung na mawag? 5 Ngin besen i malemu a edtalun ku, ‘Su
kabaladusan nengka na inampun den’? Udi na ‘Embangun ka, ka lakaw
ka’? 6 Ugaidʼa ipaamad ku sa lekanu i su Kaka nu Manusia na aden
kawagibʼin sia sa dunia sa kapangampun nin kanu kabaladusan.” Daka
nia nin pidtalu kanu mama a di nin den pakanggagalebek i lawasʼin
na “Embangun ka, kua ka i ʼbpagigan nengka ka uli ka den.” 7 Daka
mimbangun mambu su mama ka minuli. 8 Na guna mailay i entu nu
madakel a taw na nangagilekan silan enggu napugi nilan su Kadenan ka
sekanin man i ʼbpangenggay kanu manusia sa man a kapegkagaga.
Mataya 8 , 9
Magi NT Final draft.indb 27 3/24/2021 2:43:55 PM
28
n 9:10 manga taw a dikena balaagama Nia nin maena sa basa a Grik na manga baladusa. Na sia
kanu adat-betadʼu manga Yahudi na timbang a baladusa su manga t o aw a dikena balaagama. p 9:13 Ebpun i nia sia kanu Kitab a Inisulatʼu Nabi Husia 6 ayat 6. 9:15 Su iniupaman sa pegkawingen sia na su Isa al-Masih. Su manga ana nin na su
ʼbpamangunut lun. Inusal a upaman su kapegkawinga kagina su nia ba a pakalagian na su
langun na taw a pedtalabuk kanu entu na pedsela-sela dikena ʼbpelidun i ginawa. Na sia kanu
adat-betadʼu manga taw lu na amaika ʼbpuasa su taw na nia nin maena na aden lidu na ginawa
nin a ibpangeni-ngeni nin kanu Kadenan.
Su Kinabaluy kanu Mataya sa Makadtatanggunut kanu Isa al-Masih
(Markus 2:13-17; Luk 5:27-32)
9 Na su kinatalusʼu Isa al-Masih kanu kabpelalakaw nin na nailay nin
su mama a bedtuan sa Mataya a ʼbpagagayan lu kanu ʼbpangubelan nin
sa buwis. Na nia nin lun pidtalu na “Unut ka sa laki.” Daka midtindeg
mambu sekanin ka minunut kanu Isa al-Masih. 10 Na kanu kapegkan
nu Isa al-Masih lu kanu walay ni Mataya kapedʼin su ʼbpamangunut
lun na madakel i napedʼin keman a ʼbpamangubela sa buwis enggu
manga taw a dikena balaagama. n 11 Na guna madsusuliman nu manga
taw a lusud kanu lumpukan a Parisiyu su entu na nia nilan pidtalu
kanu ʼbpamangunut kanu Isa al-Masih na “Nginan ka pegkan i gulu
nu a nan kapedʼu ʼbpamangubela sa buwis enggu manga taw a dikena
balaagama?” 12 Na guna makinegʼu Isa al-Masih su entu na nia nin
pidtalu kanilan na “Dikena man nia pakanasisita sa taligamut su manga
taw a dala sakitʼin ka su manga taw a aden sakitʼin. 13 Ugaidʼa pagitungʼu
u ngin i maena nu kadtalu a nia kanu kitab a ‘Nia ku ʼgkapangingalap na
su limu nu, dikena su kurban nu.’ o Kagina dikena nia ku kinasia i nia ku
pedtawagen na su manga ikelas ka su manga baladusa.”
Su Kinadtalu nu Isa al-Masih pantag kanu Bagu a Ukit
sa Kapaginugut kanu Kadenan
(Markus 2:18-22; Luk 5:33-39)
14 Daka sinemupeg sa lekanin su ʼbpamangunut kanu Nabi Yahiya
sa nia nilan lun inidsa na “Ngintu ka sekami a nia a ʼbpamangunut
kanu Yahiya enggu su manga taw a lusud kanu lumpukan a Parisiyu
na tatap ʼbpamebpuasa ugaidʼa su ʼbpamangunut sa leka na dikena
ʼbpamebpuasa?” 15 Na nia pidtalu nu Isa al-Masih kanilan na “Ngintu,
dait besen a lidun nu manga ana nu pegkawingen p su ginawa nilan
Mataya 9
Magi NT Final draft.indb 28 3/24/2021 2:43:57 PM
29
q 9:16 Su bagu a ginis sia na su panduan nu Isa al-Masih. Su labing a balegkas menem sia na su
manga panduan nu ʼgkangaunutan r nu manga Yahudi. 9:17 Makapambetu nu bagu a igʼa ubas su labing a taguan a upisʼa binatang kagina su bagu
a igʼa ubas na gay nin pegkauget na pegkaledsem. Na amaika pegkaledsem su igʼa ubas na mana
ʼgkaadenan na sambel a sabapan na kambetu nu labing a taguan a upisʼa binatang kagina di den
pedsugut. Na su nalabit sia a taguan a upisʼa binatang na upisʼa kambing atawa ka bili-bili.
amaika kapedʼilan pamun su mama a pegkawingen? Ugaidʼa u mauma
su gay a kuan den su mama a pegkawingen na entu ba i kabpuasa
nilan.
16 “Na dala man temapi sa bagu a ginis kanu labing a balegkas q
ka amaika ʼgkegken den su bagu a ginis na mangagandelʼin su labing
a ginis na makin den ʼgkasela su kisi nin. 17 Udi na dala bun demiken
sa bagu a igʼa ubas kanu labing a taguan a upisʼa binatang kagina
makapambetu nu bagu a igʼa ubas su labing a taguan a upisʼa binatang r
na amaika maitu na maudud su igʼa ubas enggu ʼgkalat su taguan a
upisʼa binatang. Ugaidʼa nia man dait na su bagu a igʼa ubas na sia
ipembetad kanu bagu a taguan ka amaika maitu na mauget i magaga
nin apegʼu dalemʼin a igʼa ubas.”
Su Kinapambibiag kanu Wata nu ʼGkaunutan nu Pedsambayangan nu
manga Yahudi enggu su Kinapagkapia kanu Babay a Pebpupulugu
(Markus 5:21-43; Luk 8:40-56)
18 Na pedtalu pamun su Isa al-Masih na aden nakauma a isa a
ʼgkaunutan nu pedsambayangan nu manga Yahudi, na sinemugiud
sekanin kanu kaadapan nu Isa al-Masih ka nia nin pidtalu na “Nia
pamun ba a kutika i kapatay nu wata ku a babay ugaidʼa u munut ka
sa laki ka dapenetan nengka sekanin na embibiag pamun.” 19 Na
midtindeg su Isa al-Masih ka minunut sa lekanin apegʼu ʼbpamangunut
lun. 20 Saleta mambu na aden babay a pebpupulugu kanu dalemʼu sapulu
enggu dua lagun den i sinemupeg lu kanu taligkudan nu Isa al-Masih ka
inami nin su sanggayadʼu lambungʼu Isa al-Masih 21 ka nia nin ʼgkadtalu
na ginawa na “U maami ku bu i lambungʼin a nan na ʼgkapia aku den.”
22 Na linengian sekanin nu Isa al-Masih ka nia nin lun pidtalu na “Manga
dua na suled, embageli ka i manggiginawa nengka ka su saligʼengka i
napagkapia sa leka.” Na migkapia mambu su babay kanu entu demun ba a
kutika.
Mataya 9
Magi NT Final draft.indb 29 3/24/2021 2:43:58 PM
30
s 9:23 pebpapalendag Sia kanu adat-betadʼu manga Yahudi na pebpapalendag silan amaika aden
pebpatay kanilan sa dikena nia nin maena i penggalaw-galaw ka ukit i entu sa gagaw nilan
t kanu minatay. 9:27 Su Daud sia na sekanin su Nabi Daud. Nia paginugutʼu manga taw sa Israil na isa
kanu tupu nu Daud i pandatun nu Kadenan. Su entu ba a datu i mapambaya-baya kanilan
kanu manga kuntela nilan enggu endatu sekanin taman sa taman. Na nia nilan ibedtu kanu
ʼbpagangapan nilan a entu a datu a tupu nu Daud na Masih. Na ʼbpaginugutan nu di a entu
pakailay i su Isa na su Masih. Madakel pan i kasabutan tanu makapantag kanu Masih sia kanu
Maena nu Mangadalem a Kadtalu kanu Kitab a mailay kanu kapupusan nu nia a kitab.
23 Na guna makauma su Isa al-Masih kanu walay nu ʼgkaunutan
nu pedsambayangan na nailay nin su manga taw a pebpapalendag s
enggu madakel a taw a ʼgkangabusiug. 24 Na nia nin pidtalu kanilan
na “Pameliu kanu! Ka dikena minatay i wata a nan ugaidʼa pedtulug
bu sekanin.” Na nadtatawan nilan bu su Isa al-Masih. 25 Na guna su
nakapaliu den su madakel a taw na linemudep su Isa al-Masih lu
kanu bilik a nabetadan nu wata a babay ka inami nin sia sa lima su
wata taman sa nakambangun mambu. 26 Na su entu a nanggula na
nakapayapat kanu lusudʼu inged.
Su Kinapailay nu Isa al-Masih kanu Dua Kataw a Di Pakailay
27 Na kanu kinaganatʼu Isa al-Masih lu na midtundug-tundug sa
lekanin su dua kataw a di pakailay ka ibpelalisʼilan i “Tupu nu Daud, t
ikalimu kami nengka pan!” 28 Na guna makauma su Isa al-Masih
kanu walay na sinupegan sekanin nu entu a di pamakailay. Na
inidsan mambu silan nu Isa al-Masih sa “ʼBpaginugut kanu sa magaga
ku enggula i nia?” Nia nilan pidtalu na “Uway, Mapulu!” 29 Daka
dinapenetan nu Isa al-Masih su mata nilan sa nia nin pidtalu na
“Sabap kanu saligʼu na ʼgkapia kanu den.” 30 Na kanu entu demun ba
na nakailay silan. Saleta na inibpaliugatʼu Isa al-Masih kanilan i di
nilan edtalu-talun i entu kanu apia entain. 31 Ugaidʼa guna den silan
makaganat lu na inipayapatʼilan bun edtalu-talu kanu lusudʼu inged su
pantag kanu Isa al-Masih.
Su Kinapadtalu nu Isa al-Masih kanu Taw a Di Pakadtalu
sabap sa Inasukan na Saitan
32 Saleta na kanu kapengganatʼilan lu na aden menem pinananggit
kanu Isa al-Masih a mama a di pakadtalu sabap sa inasukan na
Mataya 9
Magi NT Final draft.indb 30 3/24/2021 2:43:59 PM
31
u 9:37 Su pedsabpeten sia na su manga taw sia sa dunia. Na su gumagalebek na su manga taw a
pebpayapat k v anu kadtalu nu Kadenan. w 9:38 Su kigkuan kanu pedsabpeten na su Kadenan. 10:1 sapulu enggu dua Na nia ba i tanda nu sapulu enggu dua a tribu nu Israil. Na nia
nabpunan nu sapulu enggu dua a tribu nu Israil na su sapulu enggu dua a wata nu Nabi Yakub.
Su ped a ngala nu Nabi Yakub na Israil.
saitan. 33 Na guna nin mabugaw su saitan a minasuk kanu mama na
nakadtalu su mama. Na nangagaip su madakel a taw taman sa nia nilan
nangadtalu na “Da pamun a benal manggula i maya ba sia sa Israil.”
34 Ugaidʼa nia pedtalun nu manga taw a lusud kanu lumpukan a Parisiyu
na “Su datu nu manga saitan i minenggay lun sa bagel sa kabpamugaw
nin kanu manga saitan.”
Su Kinalatʼu Ginawa nu Isa al-Masih kanu Madakel a Taw
35 Na linapatʼu Isa al-Masih su manga siudad enggu su manga
inged ka ʼbpamamandu lu kanu manga pedsambayangan nu manga
Yahudi, ibpangusiatʼin su Mapia a Tutuma pantag kanu kapendatu
nu Kadenan enggu papegkapian nin su langun nu sakit enggu
penggedamen nu taw. 36 Na guna nin mailay su madakel a benal a
taw na nalat i ginawa nin kanilan kagina ʼgkabulibug silan enggu
madakel i kamutuan nilan. Na mana silan manga bili-bili a dala
pedtuganul lun. 37 Daka nia pidtalu nu Isa al-Masih kanu ʼbpamangunut
lun na “Su pedsabpeten u na madakel den a benal ugaidʼa paidu bu
i gumagalebek. u 38 Kagina ka maitu na pangeni nu kanu kigkuan
kanu pedsabpeten v i semugu pan sekanin sa manga ped pan a manga
gumagalebek kanu pedsabpeten nin.”
Su Kinasugu nu Isa al-Masih kanu Sapulu enggu Dua a Pinamili nin
sa Kapangusiat kanu Mapia a Tutuma
(Markus 3:13-19; Luk 6:12-16) 10 1 Na linimudʼu Isa al-Masih su sapulu enggu dua w kanu
ʼbpamangunut lun ka inenggay nin kanilan su bagel sa
kapamugaw kanu manga saitan enggu kapagkapia kanu langun nu
sakit enggu penggedamen nu taw. 2 Na nia su sapulu enggu dua a
ʼbpamangunut lun a pinamili nin a masugu nin, nia muna-muna sia na
si Simiun a bedtuan bun sa Pitru, entu pan ka si Anduk a suled bun ni
Mataya 9 , 10
Magi NT Final draft.indb 31 3/24/2021 2:44:00 PM
32
x 10:8 suti nu su ʼbpamedsakit sa debpig Su nia a sakit na nia lun kabedtu sa basa na saluwang
a taw na ketong. Sia kanu adat-betadʼu manga Yahudi na su taw a aden sakitʼin a debpig na
haram a benal a taw. Na nia ukit a kapapegkapia kanilan n y a pedsutin silan. 10:9-10 Na kanu nia a manga ayat na papedtuntayan i su Kadenan i mangaden kanu langun na
nasisita nilan sia makanggulalan kanu manga taw a ʼbpangusiatan nilan tembu di den nasisita a
z mananggit pan silan sa apia ngin. 10:14 ipubpugʼu su libubukʼu ay nu Sia kanu adat-betadʼu manga taw a Yahudi na nia ba i
ukitʼilan sa kapailay nilan sa pegkias silan taman sa su entu a manga taw a ipegkiasʼilan na
nakasibay den kanu Kadenan.
Simiun Pitru, su edsuled a si Yakub enggu si Yuhan a manga wata ni
Zabidi, 3 si Pilipus, si Bintulumi, si Tumas, si Mataya a nangubela sa
buwis, si Yakub a wata ni Alpayus, si Tadius, 4 si Simiun a ʼbpaninindeg
kanu dalepa enggu si Yahuda Iskalia a temipu kanu Isa al-Masih.
(Markus 6:7-13; Luk 9:1-6)
5 Na su sapulu enggu dua a nia a sinugu nu Isa al-Masih na nia nin lun
pidtalu na “Da kanu a benal lemu kanu dalepa nu manga dikena-Yahudi
atawa ka lu kanu siudadʼu manga taw sa Samaria. 6 Ka nia nu ʼbpawangi
na su manga tupu nu Israil a mana nangatadin a bili-bili. 7 Na sia kanu
kabpelalakaw nu na ipangusiatʼu i ‘Masupeg den a benal su kapendatu
nu Kadenan.’ 8 Pagkapia nu su ʼbpamedsakit, pambibiagʼu su namamatay,
suti nu su ʼbpamedsakit sa debpig, x bugawi nu sa saitan su manga taw a
inasukan na saitan. Da kanu mapabayad ka da bun bayadʼu kinatalima
nu sa nia. 9 Da kanu mananggit sa apia salad a kuleta kanu uyutʼu. 10 Da
kanu bun mananggit sa apia ngin a taguan atawa ka ped pan a balegkas
atawa ka ampisʼa ay udi na tudek. Ka nanget man a matalima nu
gumagalebek u ngin i nasisita nin sa kapaguyagʼin. y
11 “Na apia endaw a siudad atawa ka dalepa i kabpawangan nu na
edsipati nu sa mapia u entain i dait a tumpan nu a temalima sa lekanu,
na lu kanu demun ba taman sa kaganatʼu menem. 12 Na kanu kaludepʼu
kanu walay na salam kanu. 13 Na amaika su taw nu walay a entu ka
makadait kanu salamʼu, na embarakat su entu kanilan. Ugaidʼa amaika
di silan makadait kanu entu a salamʼu na di embarakat su entu kanilan.
14 Na apia entain i di temalima sa lekanu atawa ka di makikineg kanu
usiatan nu na sia kanu kaganatʼu kanu walay atawa ka kanu siudad na
ipubpugʼu su libubukʼu ay nu. z 15 Saben-sabenal a pedtalun ku sa lekanu
i su entu ba a dalepa a da talima sa lekanu na labi a maugat i kukuman
Mataya 10
Magi NT Final draft.indb 32 3/24/2021 2:44:01 PM
33
a 10:15 Gay nu Harikiamat Na nia ba su gay a kakukumʼu Kadenan kanu manga taw sia kanu
b Mauli a Gay. 10:15 Sudum enggu Gumura Su nia a manga siudad na bininasa nu Kadenan sa ukit a
kinapaulan nin lun sa apuy asalʼa matutung su entu a manga siudad sabap kanu kamustakilan a
galebekʼu manga taw lu. Mabatia i nia sia kanu Manga Awal 18 ayat 16 taman sa 33; 19 ayat 1
c taman sa 29 sia kanu Kitab Taurat. 10:23 Kaka nu Manusia Nia nalabit sia a Kaka nu Manusia na su Isa al-Masih. Madakel pan
i kasabutan tanu makapantag sa nia sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
kanilan sia kanu Gay nu Harikiamat a kumin kanu dalepa a Sudum
enggu Gumura.” b
Dait a di Magilek kanu Kapamungkaid
(Markus 13:9-13; Luk 21:12-17)
16 Nia pan pidtalu nu Isa al-Masih na “Pakikineg kanu, pedsugun
ku sekanu a mana manga bili-bili lu kanu manga taw a mana asu a
pakagkaid. Kagina ka maitu na pakatindepʼu su kapagitungʼu a mana
su manga nipay ugaidʼa ilingi nu bun su malapati a da ʼgkagkaidan
nin. 17 Pangingat kanu kanu manga taw ka ipalad kanu nilan kanu
ʼbpamangukum enggu ipabetay kanu nilan lu kanu pedsambayangan
nilan. 18 Na sabap sa laki na iadap kanu nilan kanu manga gubilnadul
enggu manga sultan na makadsaksi kanu kanilan enggu kanu manga
dikena-Yahudi pantag sa laki. 19 Na sia kanu kaadapʼilan sa lekanu
na di nu ʼbpelidua i ginawa nu u ngin i edtalun nu, ka kanu entu ba
a kutika na itutulu sa lekanu u ngin i dait a edtalun nu. 20 Ka dikena
man sekanu i pedtalu a entu ka su Suti a Ruh nu Kadenan i pedtalu
sia pakanggulalan sa lekanu. 21 Na kanu entu a manga timpu na su
manga edtetebped sa pused na paimatayan nin su tebpedʼin sa pused
a ʼbpaginugut sa laki enggu maitu bun ba su ama na paimatayan nin
su wata nin. Na su manga wata menem na semungkang kanu manga
lukesʼilan a ʼbpamaginugut sa laki taman sa paimatayan nilan. 22 Na
sabap sa laki na kabensian kanu nu langun nu taw. Ugaidʼa su taw a
temigkel kanu paginugutʼin taman sa kapupusan na malipuas. 23 Na
amaika ʼbpamungkaidanan kanu kanu siudad na ganati nu su entu
ka lu kanu menem kanu ped a siudad. Ka saben-sabenal a pedtalun
ku sa lekanu i di nu paman malapat su manga siudad sa Israil na
makambalingan den su Kaka nu Manusia. c
Mataya 10
Magi NT Final draft.indb 33 3/24/2021 2:44:02 PM
34
d 10:25 pedtawagen sa Bilsibul Nia maena nu Bilsibul sa basa a Hibru na mapulu nu
sakambinabatan. Su Bilsibul na nia bun ba su ped a gelal kanu Datu na Giadsal a datu nu
manga saitan. Kagina ka maitu na su ʼgkangaunutan nu manga Yahudi na inisulagidʼilan atawa
ka pedtawagen nilan su Isa al-Masih sa Bilsibul sabap sa ʼbpangalikud silan enggu di silan
ʼbpaginugut sa ebpun sekanin kanu Kadenan.
24 “Na dala mulit a kalawanan nin su gulu nin enggu dala ulipen a
kalawanan nin pan su mapulu nin. 25 Nia taman na malepengʼin bu su
gulu nin enggu maitu bun ba su ulipen kanu mapulu nin. Na amaika su
ulu nu sakambinabatan ka pedtawagen sa Bilsibul d na labi lawan den su
sakambinabatan nin!
(Luk 12:2-9)
26 “Na da kanu man magilek kanilan ka dala man inipagena a di
makapayag atawa ka dala natangguban a di kasawan. 27 U ngin i edtalun
ku sa lekanu na ipayagʼu kanu manga taw enggu u ngin i ibpagedung ku
sa lekanu na edtalu nu sa matanug sia kanu kaadapan nu madakel a taw.
28 Na da kanu magilek kanu manusia a nia nin bu ʼgkagaga ʼbpagimatay
na su badan ugaidʼa di nin magaga mimatay su ngiawa. Nia nu man
ikagilek na su Kadenan a pakagaga pembinasa kanu badan enggu
ngiawa lu sa naraka taman sa taman. 29 Ugaidʼa apia ka maitu na apia
su manga papanuk a pamugun a mababa den sa langun i alaga nin
na dala isa bu kanilan a maulug kanu lupa a dikena kahanda nu Ama
nu a lu sa sulega. 30 Na sekanu menem, na apia su kadakelʼu bukʼu na
katawan nu Kadenan. 31 Tembu da kanu magilek sa manggula ka labi
paman i kabalapantagʼu kumin kanu manga pamugun.
32 “Na apia entain i ipayagʼin sia kanu adapan nu manga taw i
ʼbpaginugut sekanin sa laki na idsaksi ku bun sekanin sia kanu adapan
nu Ama ku a lu sa sulega sa nalusud sekanin sa laki. 33 Ugaidʼa apia
entain menem i kemias sa laki sia kanu adapan nu manga taw na ikias
ku bun mambu sekanin sia kanu adapan nu Ama ku a lu sa sulega.”
Su di Kapamagayunʼu Sakambinabatan sabap kanu Isa al-Masih
(Luk 12:51-53; Luk 14:26-27)
34 Na pidtalu pamun nu Isa al-Masih i “Di nu man ʼbpagitunga i su
kinasia ku sa dunia na madtatanggit ku su kalilintad ka su kinasia ku na
dikena kalilintad i madtatanggit ku ka kabpipitas. 35 Ka nia ku kinasia
Mataya 10
Magi NT Final draft.indb 34 3/24/2021 2:44:04 PM
35
e 10:35-36 Ebpun i nia sia kanu Kitab a I f nisulatʼu Nabi Mika 7 ayat 6. 10:38 pamusayn su kayu nin a pinambalawaga Su nia a kadtalu na inukit bu sa bayuk a nia
nin maena na dait a taliman nu taw su kamalasayan a matala nin sabap kanu kapaginugutʼin
kanu Isa al-Masih sa apia nia nin pan kaaden i ipatay nin.
na ‘Pabpipitasen ku su wata a mama kanu ama nin, maitu bun su wata a
babay kanu ina nin enggu pabpipitasen ku bun su mamanugang a babay
kanu panugangan nin a babay, 36 taman sa nia den magkuntela nu taw
na su mismu a sakambinabatan nin den.’ e
37 “Na apia entain i ikalimu nin su ama nin atawa ka ina nin sa labi
lawan pan kumin sa laki na di makaluyud sa laki. Na apia entain bun
i ikalimu nin su wata nin a mama atawa ka babay sa labi pan sa laki
na di bun makaluyud sa laki. 38 Na maitu bun ba su apia entain i di nin
pamusayn su kayu nin a pinambalawaga f sa kaunutʼin sa laki na di bun
makaluyud sa laki. 39 Ka apia entain man i kiugan nin lemipuas su umulʼin
na madala sa lekanin su entu ugaidʼa apia entain menem i kadalan na
umul sabap sa laki na makatalima sa uyag-uyag a da taman nin.”
Su manga Balas
(Markus 9:41)
40 Nia pan pidtalu nu Isa al-Masih na “Apia entain i temalima sa
lekanu na tinalima aku nin bun. Na apia entain menem i temalima
sa laki na tinalima nin bun su sinemugu sa laki. 41 Na apia entain i
temalima kanu nabi sabap sa kanabi nin na makatalima su entu a taw sa
ngin i balasʼu nabi. Na apia entain menem i temalima kanu ikelas sabap
kanu kaikelasʼin na makatalima su entu a taw sa ngin i balasʼu ikelas a
taw. 42 Na apia entain i mapainem sa apia sakabasu bu a ig kanu mababa
den sa langun a taw a aden paginugutʼin sa laki, na saben-sabenal a
pedtalun ku sa lekanu i natalatantu a balasan su entu a taw.”
Su Isa al-Masih enggu su Nabi Yahiya a Nanalawat
(Luk 7:18-35) 11 1 Na guna den mapasadʼu Isa al-Masih manutuma su sapulu enggu
dua a ʼbpamangunut lun na ginemanat lu ka tinemalus kanu
kabpamandu nin enggu kabpangusiatʼin kanu manga dalepa bun lu.
2 Na kanu entu a timpu na lu sa bilangguan su Nabi Yahiya. Na
nakinegʼin su pantag kanu manga penggalebeken nu Masih. Daka sinugu
Mataya 10 , 11
Magi NT Final draft.indb 35 3/24/2021 2:44:04 PM
36
g 11:3 su inibpasadʼu Kadenan a pakauma Na su nalabit kanu nia a ayatan makapantag kanu
idsa nu Nabi Yahiya a pakauma a inibpasadʼu Kadenan na su Masih atawa ka su Isa al-Masih
a tupu nu Nabi Daud enggu sekanin bun su pedtalun a entu nu Yahiya a “Aden makatundug
sa laki a labi lawan pan kumin sa laki.” Mailay i nia kanu nia bun ba a kitab 3 ayat 11. Su
Masih bun ba a nia su ʼbpagingapan nu manga taw a Yahudi a makapalipuas kanilan a mana
su naalung sia kanu Kitab Taurat enggu sia kanu Kitab a Inisulatʼu Manga Nabi. Madakel pan i
kasabutan tanu makapantag kanu Masih sia kanu Maena nu Mangadalem a Kadtalu kanu Kitab a
mailay k h anu kapupusan nu nia a kitab. 11:5 Su Mapia a Tutuma na pantag kanu pinangaden nu Kadenan a kalipuasan nu manga taw
kanu kabaladusan nilan sia nakanggulalan kanu Isa al-Masih. Madakel pan i kasabutan tanu
makapantag kanu Mapia a Tutuma sia kanu Maena nu Mangadalem a Kadtalu kanu Kitab a
i mailay kanu kapupusan nu nia a kitab. 11:7 Su kinalu nu a entu kanu tawan-tawan a dalepa Mailay i nia kanu nia bun ba a kitab
j 3 ayat 1 taman sa 10. 11:10 Ebpun i nia sia kanu Kitab a Inisulatʼu Nabi Malakias 3 ayat 1. Su ipembitiala nu Kadenan
sia na su Masih.
nin lu kanu Isa al-Masih su ʼbpamangunut lun 3 ka ipebpagidsa nin
kanilan i “Ngintu, seka ba su inibpasadʼu Kadenan a pakauma g atawa ka
mamamati kami pan sa ped?” 4 Na nia inisumpatʼu Isa al-Masih kanilan
na “Embalingan kanu sa lekanin ka edtalu nu lun u ngin i nakinegʼu
enggu nailay nu. 5 Namakailay su di pamakailay, namakalakaw su
di pamakalakaw, nasuti su ʼbpamedsakit sa debpig, nakakineg su di
pamakakineg, nakambibiag su namamatay enggu nakapangusiat kanu
manga miskinan su Mapia a Tutuma. h 6 Na mapia den a benal kanu taw
u dala kandua-dua nin sa kapaginugut pantag sa laki.”
7 Na guna makaganat su ʼbpamangunut kanu Yahiya na linemudsu
edtalu-talu su Isa al-Masih pantag kanu Yahiya lu kanu madakel a
taw sa nia nin pidtalu na “Su kinalu nu a entu kanu tawan-tawan a
dalepa, i na ngin i ʼgkapanganganay nu a mailay nu lu? Dikena nia
nu ʼgkapanganganay a mailay nu lu su taw a malubay i tindegʼin a
mana tiugaw a ʼgkasugatʼa sambel. 8 Ugaidʼa ngin basi i pegkiugan nu
ʼbpagilay lu kanu kinalu nu? Di nu bun pegkiugan ʼbpagilay su mama
a mimbalegkas sa balaalaga. Tanudi nu, ka su taw a mimbalegkas sa
balaalaga na lu nu mailay kanu tulugan nu manga sultan. 9 Ka nia nu
man pegkiugan ʼbpagilay kanu kinalu nu na isa a nabi. Uway, benal a
nabi sekanin ugaidʼa nia ku madtalu sa lekanu na minuna pan sekanin
sa nabi 10 ka sekanin ba a nia su nakadalem kanu kitab a
‘Ilay ka! Paunan ku sa leka su pedsugun ku ka enggu nin
mapagadil su lalan nengka.’ j
Mataya 11
Magi NT Final draft.indb 36 3/24/2021 2:44:05 PM
37
k 11:19 dikena balaagama Nia nin maena sa basa a Grik na manga baladusa. Na sia kanu
adat-betadʼilan na timbang a baladusa su manga t l aw a dikena balaagama. 11:20 manga siudad Su nalabit sia a manga siudad na su Kurasin, Bitsaida enggu Kapurnaum a
manga siudadʼu manga taw a Yahudi.
11 Na saben-sabenal a pedtalun ku sa lekanu i dala nakalawan sa
kabalapantag kanu Yahiya a Nanalawat sa kanu langun nu pimbata sia
sa dunia. Ugaidʼa apia ka maitu na su kabalapantagʼu Yahiya na dala
makatimbang kanu kabalapantagʼu mababa den sa langun a taw a nalusud
kanu kapendatu nu Kadenan. 12 Na iganat kanu timpu nu kabpanalawatʼu
Yahiya taman den saguna na ʼbpangiseg bun su kapendatu nu Kadenan
enggu aden manga taw a ʼbpaginapasen nilan i kalusudʼilan lun. 13 Ka su
inipayagʼu langun nu manga nabi enggu su kasuguan nu Musa na sia pan
linemudsu i kinatuman lun sa kanu kinauma nu Yahiya. 14 Na amaika
ʼbpaginugutan nu su kadtalu nu manga nabi na katuntayan nu i su Yahiya
den ba a nia su Nabi Ilias a nalabit a pakauma. 15 Na su entain i aden
tangila nin a pakakineg na makikineg sa mapia.
16 “Ugaidʼa ngin basi i kalagidan ku kanu manga taw a nia sa saguna
a timpu? Mana silan manga wata a pendalemet lu kanu plasa a
ibpananawagʼilan kanu manga pedʼilan i 17 ‘Pidtambulan nami sekanu na
dala kanu edsagayan. Na guna nami menem sekanu edsengali sa sengal
pantag sa kapatay na dala kanu bun pamanguliang.’ 18 Na maitu ba i
kalagidan ku kanilan, na mana kanu manga wata ba a entu, kagina guna a
nia makauma su Yahiya a tatap pebpuasa enggu dala inem sa makalangut
na nia nilan lun pidtalu na ‘Inasukan sekanin na saitan.’ 19 Na guna menem
makauma su Kaka nu Manusia sia sa dunia a pegkan enggu ʼbpaginem na
nia nilan menem pidtalu lun na ‘Ilay nu ba i mama a nia, busawn enggu
palalangut. Nia nin pakat na su manga ʼbpangubela sa buwis enggu
su dikena balaagama!’ k Ugaidʼa su ilemu nu Kadenan na mailay man i
kabantangʼin sia kanu galebekan nu entain i tinemalima lun.”
Su manga Siudad a da Edtaubat
(Luk 10:13-15)
20 Na dinaway nu Isa al-Masih su manga siudad l a pinggalebekan nin
sa madakel a kagaipan kagina apia ka maitu na da bun silan edtataubat.
21 Na nia nin pidtalu na “Duan-duan nu den a manga taw sa Kurasin
enggu sekanu a manga taw sa Bitsaida! Ka u mana bu man ka lu bu sa
Mataya 11
Magi NT Final draft.indb 37 3/24/2021 2:44:06 PM
38
m 11:21 Su Tair enggu Sidun na siudadʼu manga taw a dikena-Yahudi a badtug silan sa
kadaluakan. Mailay su nia sia kanu Kitab a Inisulatʼu Nabi Isayas 23 enggu sia kanu Kitab a
Inisulatʼu Nabi Isikil 26 taman sa 28. Mailay bun su nia sia kanu Kitab a Inisulatʼu Nabi Amus
1 ayat 9 taman sa 10 enggu sia kanu Kitab a Inisulatn ʼu Nabi Zakaria 9 ayat 2 taman sa 4. 11:21 mimbalegkas sa saku enggu minayan kanu aw Sia kanu adat-betadʼu manga taw kanu
o entu a timpu na pembalegkas silan sa saku enggu ʼbpagayan silan sa aw amaika pedtaubat silan. 11:29 ingkul Na su ingkul na iniupaman kanu kasuguan a maugat ugaidʼa su nalabit sia a
ingkul a ibpagenggay nu Isa al-Masih na su manga panduan nin enggu su kapaginugut lun.
dalepa a Tair enggu Sidun m nanggula su kangagaipan a pinggula ku sa
lekanu na nauget den man silan mimbalegkas sa saku enggu minayan
kanu aw n a tanda na kapedtaubatʼilan. 22 Ugaidʼa pedtalun ku sa lekanu
i labi a maugat i kukuman sa lekanu kumin kanu manga taw sa Tair
enggu Sidun sia kanu Gay nu Harikiamat. 23 Sekanu menem a manga
taw sa Kapurnaum na ngintu, nia nu kataw na pakasugkul kanu den
sa langit? Dikena, ka lu kanu man makaidtug sa naraka! Ka u mana bu
man ka lu bu sa dalepa a Sudum nanggula su kangagaipan a pinggula
ku sa lekanu na basi sampay saguna na sia pamun su entu a dalepa.
24 Ugaidʼa pedtalun ku sa lekanu i labi a maugat i kukuman sa lekanu
kumin kanu manga taw sa dalepa a Sudum sia kanu Gay nu Harikiamat.”
Su Kapapangintelenen nu Isa al-Masih
kanu manga Taw a Pakanasisita lun
(Luk 10:21-22)
25 Na kanu entu ba a timpu na nangeni-ngeni su Isa al-Masih sa nia
nin pidtalu na “Hu Ama a Mapulu a pendatu sa sulega enggu dunia,
pebpugin ku seka kagina inipagena nengka su langun nu entu kanu
manga taw a balaitungan enggu mangategel sia sa dunia ugaidʼa lu
nengka inipayag kanu manga taw a da gaid sabutʼin. 26 Benal man Ama
a nia man ba i pakasuat sa leka.”
27 Na pidtalu pan nu Isa al-Masih i “Saki i tinapenayan nu Ama ku
kanu langun-langun. Dala isa bu a mataw kanu Wata nia tabia na su
Ama. Dala bun isa a mataw kanu Ama nia tabia na su Wata enggu su
manga taw a mapamili nu Wata a payagan nin lun.”
28 Na pidtalu bun nu Isa al-Masih i “Langun nu a ʼgkangalugat enggu
mangaugat i ʼbpananggiten nin na sia kanu sa laki ka papangintelenen
ku sekanu. 29 Talima nu su ingkul o a ibpangenggay ku sa lekanu enggu
tuntut kanu sia sa laki ka saki na malemek i palangay ku enggu mababa
Mataya 11
Magi NT Final draft.indb 38 3/24/2021 2:44:07 PM
39
p 12:2 Gay nu Kabpangintelenen Nia ba su gay nu kabpangintelenen nu manga taw a Yahudi.
Nasisita a di silan enggalebek kanu nia ba a gay a Gay nu Kabpangintelenen. Nia bun ba su gay
nu kapedsimba nilan kanu Kadenan. Sia kanu itungan nu manga Parisiyu na apia su kapangilay
sa makan kanu nia ba a gay na di bun kun kapakayan kagina galebekan kun bun su entu.
Madakel pan i kasabutan tanu makapantag kanu Gay nu Kabpangintelenen sia kanu Maena nu
Mangadalem a Kadtalu kanu Kitab a mailay k q anu kapupusan nu nia a kitab. 12:3 Daud Sekanin bun su Nabi Daud a nabaluy a Sultan. Mailay su pantag kanu nia sia kanu
r Ika-isa a Kitabʼu Nabi Samuil 21 ayat 1 taman sa 6. 12:4 walay a pedsimban kanu Kadenan Na nia ba su walay a pedsimban kanu Kadenan
a inumbalʼu Nabi Musa enggu sia bun ba pedsimba su manga taw a Yahudi kanu Kadenan
taman sa sia bun ba silan pegkurban unan pan nu kinapatindegʼu Nabi Sulaiman kanu Suti a
s ʼBpagagaman. Mabatia i nia sia kanu Kinaliu 26 sia kanu Kitab Taurat. 12:6 Su ʼbpelabiten sia a labi a balapantag kumin kanu Suti a ʼBpagagaman na su Isa al-Masih.
i muletad ku taman sa makapangintelenen man su ginawa nu. 30 Kagina
malemu ʼbpananggiten su ingkul a ibpangenggay ku enggu mapegkag sa
lekanu i kapananggitʼu lun.”
Su Pantag kanu Gay nu Kabpangintelenen
(Markus 2:23-28; Luk 6:1-5) 12 1 Na kanu Gay nu Kabpangintelenen na minukit su Isa
al-Masih lu kanu inawidan a bantad, saleta na ʼgkangagutem
su ʼbpamangunut lun. Daka nangetes silan kanu tiugkayan nu bantad
ka kinan nilan. 2 Na guna mailay i entu nu manga taw a lusud kanu
lumpukan a Parisiyu na nia nilan pidtalu kanu Isa al-Masih na “Ilay ka
ba! Penggalebeken nu ʼbpamangunut sa leka su di a benal ʼgkaalus kanu
Gay nu Kabpangintelenen.” p 3 Na nia inisumpatʼu Isa al-Masih kanilan
na “Ngintu besen, da nu pamun mabatia kanu kitab u ngin i pinggula
nu Daud q kanu timpu a ʼgkagutem sekanin apegʼu manga tagapeda
nin? 4 Linemudep sekanin lu kanu walay a pedsimban kanu Kadenan r
ka kinan nin su pan a inigkurban kanu Kadenan. Na di a benal i entu
ʼgkaalus a kanen nin apegʼu manga tagapeda nin ka nia bu ʼgkaalus
a makakan sa entu na su ʼbpamangurban. 5 Atawa ka da nu pamun
mabatia kanu kasuguan nu Musa i su ʼbpamangurban na minggalebek
silan lu kanu Suti a ʼBpagagaman kanu Gay nu Kabpangintelenen? Na
di a benal i entu ʼgkaalus kanu Gay nu Kabpangintelenen, ugaidʼa apia
ka maitu na da bun silan sugata sa kawagib. 6 Na edtalun ku sa lekanu,
aden sia labi pan i kabalapantagʼin kumin kanu Suti a ʼBpagagaman. s
7 Na amaika kasabutan nu bu man u ngin i maena nu kadtalu a nia a
Mataya 11 , 12
Magi NT Final draft.indb 39 3/24/2021 2:44:07 PM
40
t 12:7 Ebpun i nia sia kanu Kitab a Inisulatʼu Nabi Husia 6 ayat 6.
‘Nia ku ʼgkapangingalap na su limu nu, dikena su kurban nu,’ t
na di nu wagiban su manga taw a dala bun penggalebeken nin a
sungkang. 8 Kagina su Kaka nu Manusia na apia sia kanu Gay nu
Kabpangintelenen na sekanin i Mapulu.”
Su Kinapagkapia nu Isa al-Masih kanu Mama
a Migkipes i Sabala a Lima nin
(Markus 3:1-6; Luk 6:6-11)
9 Na ginemanat menem lu su Isa al-Masih ka linemu kanu walay
a pedsambayangan nu manga Yahudi. 10 Na aden mama lu a
migkipes i sabala a lima nin. Na inidsa nu manga taw a lusud kanu
lumpukan a Parisiyu kanu Isa al-Masih i “Ngintu, ʼgkaalus kanu Gay
nu Kabpangintelenen su kapagkapia kanu taw a aden sakitʼin?” Na
inidsa nilan bu i entu asalʼa aden makasenditʼilan lun. 11 Ugaidʼa nia
inisumpatʼu Isa al-Masih kanilan na “U aden sa lekanu i maulug i bili-bili
nin lu kanu kalut kanu Gay nu Kabpangintelenen na ngintu, di nu kuan
semambut? Kuan nu guna. 12 Na amaika maitu, na nia pan basi a entu
su taw? Ka labi paman a balapantag su taw kumin kanu bili-bili! Nia nin
maena na ʼgkaalus kanu Gay nu Kabpangintelenen su kanggalebek sa
mapia.” 13 Daka nia pidtalu nu Isa al-Masih kanu mama a entu na “Betel
ka i lima nengka a nan.” Na binetelʼin mambu taman sa migkapia su
lima nin sa mana bun su sabala a lima nin. 14 Guna su maitu na minawa
su manga taw a lusud kanu lumpukan a Parisiyu ka mindidilimudan
silan ka pinagitungʼilan u panun i kabinasa nilan kanu Isa al-Masih.
Su Isa al-Masih su Pinamili nu Kadenan a Makatuman
kanu Kahanda nin
15 Na guna katawi nu Isa al-Masih su entu na ginemanat sekanin lu.
Saleta mambu na madakel a taw i midtatanggunut lun. Na pinagkapia
nin su langun nu aden sakitʼin 16 enggu inibpaliugatʼin kanilan i di nilan
a benal edtalu-talun u entain sekanin. 17 Na kanu nia a nanggula na
natuman su kadtalu nu Kadenan sia nakanggulalan kanu Nabi Isayas a
18 “Ilay nu! Nia su pinamili ku a panunugun ku,
su pinadtaya ku a benal enggu sangat a ʼgkasuatan ku.
Mataya 12
Magi NT Final draft.indb 40 3/24/2021 2:44:08 PM
41
u 12:18-21 Ebpun i nia sia kanu Kitab a Inisulatv ʼu Nabi Isayas 42 ayat 1 taman sa 4. 12:23 su tupu nu Daud Na nia ba su ʼgkapangingalapʼu manga taw a Yahudi a pakauma a
wMasih a mabaluy a datu nu manga taw a Israil. 12:24 Datu na Giadsal Sia sa basa a Grik na Bilsibul, nia ba i ped a ngala nu Datu na Giadsal.
Ipalangkap ku sa lekanin su Suti a Ruh ku
taman sa ipayagʼin su ngin i wagib a enggulan nin
kanu manga bangsa.
19 Di sekanin ʼbpalawa atawa ka lemalis sa kadtalu nin
enggu di matanug i kadtalu nin sia kanu manga lalan.
20 Mananaw gaid sekanin kanu manga taw a malubay.
Di nin lunsanan su manga taw a di nin magaga
temindeg i ginawa nin.
Di sekanin temelen taman sa di makandatu su ngin i wagib.
21 Na madtalu nu langun nu bangsa i sekanin su inamʼilan.” u
Su Kabarakatʼu Isa al-Masih na ebpun kanu Kadenan
(Markus 3:20-30; Luk 11:14-23)
22 Daka aden pinananggit kanu Isa al-Masih a mama a di pakailay
enggu di pakadtalu ka inasukan na saitan. Na pinagkapia nin taman
sa nakailay enggu nakadtalu su mama a entu. 23 Na nangagaip su
madakel a taw lu taman sa nia nilan nadtalu na “Tabia bun ka nia
den ba su tupu nu Daud?” v 24 Ugaidʼa guna makinegʼu manga taw a
lusud kanu lumpukan a Parisiyu su entu na nia nilan pidtalu na “Su
kabpamugaw nu nia a mama sa saitan na sia pakanggulalan kanu
bagelʼu Datu na Giadsal w a datu nu manga saitan.” 25 Ugaidʼa ʼgkatawan
bun nu Isa al-Masih su ʼgkapagitungʼilan tembu nia nin pidtalu kanilan
na “Apia endaw a pendatuan ka mambad-bad su manga taw nin na su
entu a pendatuan na dili makadtindeg sa mauget. Na maitu bun ba su
apia endaw a siudad atawa ka sakambinabatan ka mambad-bad na di
ʼgkauget na magubal su entu a siudad atawa ka sakambinabatan. 26 Na
maitu bun ba, amaika su Datu na Giadsal ka sekanin bun i pembugaw
kanu ginawa nin na mambad-bad su pendatuan nin. Na panun ba i
kadtindegʼu entu a pendatuan? 27 Nia nu pedtalun na su kabpamugaw
ku sa saitan na sia pakanggulalan kanu kabarakatʼu Datu na Giadsal. Na
amaika maitu na endaw menem pakabpun su kabarakatʼu ʼbpamangunut
sa lekanu sa kabpamugaw nilan sa saitan? Nia nin kabantang na silan
Mataya 12
Magi NT Final draft.indb 41 3/24/2021 2:44:09 PM
42
x 12:38 pangitaban Na su nalabit sia a pangitaban na nia ba su Kitab Taurat a sia nakanggulalan
kanu Nabi Musa.
mismu i mangimbenal sa lekanu sa dikena pakatidtu su ʼgkapagitungʼu
a nan sa laki. 28 Ugaidʼa amaika menem ka ʼbpamugaw aku sa saitan sia
pakanggulalan kanu kabarakatʼu Ruh nu Kadenan, na nia nin maena na
nakatingguma den sa lekanu su kapendatu nu Kadenan.
29 “Na su Saitan na mana bun man sekanin mabagel a mama a di
kaludepan su walay nin asalʼa agawn su manga kaaden nin, nia tabia na
mapawik muna sekanin entu pan ka maagaw su manga kaaden nin.”
30 Na pidtalu pan nu Isa al-Masih i “Su di temampil sa laki na
pedsungkang sa laki enggu su di temabang sa laki sa kapangenggat
kanu manga taw na papedsibay kanu manga taw. 31 Kagina ka maitu
na pedtalun ku sa lekanu i su langun na kadusan enggu kasakutu na
maampun bun ugaidʼa su kasakutu kanu Suti a Ruh nu Kadenan na da
den kaampun lun. 32 Na apia entain menem i edtalu sa sungkang kanu
Kaka nu Manusia na maampun bun ugaidʼa su edtalu sa sungkang kanu
Suti a Ruh na di den maampun iganat sa dunia taman sa akirat.
Katawan u Mapia atawa ka Mawag su Kayu sia kanu Kaunga nin
(Luk 6:43-45)
33 “Na mana bun man su kayu, na u mapia su kayu na mapia bun su
unga nin, na u mawag su kayu na mawag bun i unga nin. Kagina su kayu
na sia mailay kanu unga nin u mapia atawa ka mawag a kayu. 34 Sekanu
a manga tupu nu nipay! Panun ba man i kadtalu nu sa mapia, ka su atay
nu na mawag? Kagina u ngin i dalemʼu atay nu taw na entu bun ba i lemiu
kanu ngali nin. 35 Na su mapia a taw na mapia bun i madtalu nin kagina
nia nakadalem kanu atay nin na mapia. Na maitu bun ba su mawag a
taw, mawag i madtalu nin kagina nia nakadalem kanu atay nin na mawag.
36 Ugaidʼa edtalun ku sa lekanu i apia ngin a kadtalu a kababalan na mauma
nengka bun sia kanu Gay nu Harikiamat. 37 Kagina sia bun kanu kadtalu nu
taw i kasugat lun sa kawagib atawa ka di lun kasugat sa kawagib.”
(Markus 8:11-12; Luk 11:29-32)
38 Daka nia pidtalu nu ped a manga gulu nu pangitaban x enggu
manga taw a lusud kanu lumpukan a Parisiyu na “Gulu! ʼGkapaginagkay
Mataya 12
Magi NT Final draft.indb 42 3/24/2021 2:44:11 PM
43
y 12:40 Ebpun i nia sa Kitab a Inisulatz ʼu Nabi Yunus 1 ayat 17. 12:42 su puteli nu dalepa a Siba Mailay i nia sia kanu Ika-isa a Kitabʼu manga Datu 10 ayat 1
a taman sa 13. Su dalepa a Siba sa saguna a timpu na basi su Yemen a sia mailay kanu baba nu Saudi. 12:42 Su linabit sia a labi lawan pan kanu Nabi Yunus enggu kanu Nabi Sulaiman na su Isa al-Masih.
nami sa leka i makapailay kami nengka pan sa tanda a kagaipan.”
39 Ugaidʼa nia inisawalʼu Isa al-Masih kanilan na “Su sekanu a manga
taw sa saguna a timpu a manga baladusa enggu tinemaligkud kanu
Kadenan na pakapangingalap kanu sa tanda ugaidʼa dala man tanda a
makapailay sa lekanu nia tabia na su tanda a sia nakanggulalan kanu
Nabi Yunus. 40 Ka mana bun man su Nabi Yunus a nakatelu gay enggu
nakatelu kamagabi sia kanu didalemʼu tian nu masela a seda, y na maitu
bun ba su Kaka nu Manusia na makatelu gay bun enggu makatelu
kamagabi bun sia kanu didalemʼu pakubulan. 41 Na sia kanu Gay nu
Harikiamat na embuat su manga taw sa Ninibah ka sugaten nilan sa
kawagib su manga taw ba a nia sa saguna a timpu kagina su manga
taw sa Ninibah na midtaubat silan guna nilan makineg su usiatan nu
Nabi Yunus. Ugaidʼa sekanu, na apia san den sa lekanu su labi lawan pan
kumin kanu Nabi Yunus na da kanu bun edtataubat. 42 Na embuat bun
su puteli nu dalepa a Siba z amaika mauma den su Gay nu Harikiamat
ka sugaten nin sa kawagib su manga taw ba a nia sa saguna a timpu
a da pakikineg kagina sekanin na apia lu pan ebpun sa tedtabʼa dunia
na nagapas bun sa kapakikinegʼin kanu manga mapia a ilemu nu Nabi
Sulaiman. Ugaidʼa sekanu, na apia san den sa lekanu su labi lawan pan
kumin kanu Nabi Sulaiman a na da nu bun sekanin pakikinega.”
Su Pakenalan pantag kanu Manggula nu
manga Taw sa Saguna a Timpu
(Luk 11:24-26)
43 Na pidtalu pan nu Isa al-Masih i “Amaika mawa su saitan sia
kanu lawasʼu taw na edsugud-sugud den temegel kanu tawan-tawan a
dalepa ka mangilay menem sa kagkalebenan nin. Na amaika di sekanin
makatun 44 na nia nin mapagitung na ‘Embalingan aku lu kanu lawasʼu
taw a andang a inasukan ku.’ Na sia kanu kambalingan nin ka nia nin
lun kailay i dala pamun pegkaleben lun enggu napamayupasan den
taman sa pibpia-pianan a benal 45 na lemiu sekanin ka magakat pan sa
pitu timan a manga saitan a lawan pan sa lekanin i kawagʼa palangay
Mataya 12
Magi NT Final draft.indb 43 3/24/2021 2:44:12 PM
44
nin ka masuk silan kanu entu ba a taw taman sa lu den ba silan
ʼgkaleben. Na nia manggula nu entu ba a taw na labi pan i kapasangʼa
magedamʼin kumin kanu nauna a entu a nagedamʼin. Na maitu ba i
manggula nu manga taw sa saguna a timpu a manga baladusa den a
benal.”
Su Tidtu-tidtu a Pamilia nu Isa al-Masih
(Markus 3:31-35; Luk 8:19-21)
46 Na pedtalu-talu pamun su Isa al-Masih lu kanu madakel a taw na
nakauma su ina nin apegʼu manga suledʼin a mama. Lu silan pedtindeg
kanu liu nu walay ka pegkiugan nilan pembitiala su Isa al-Masih. 47 Na
aden napasabpet kanu entu lu kanu Isa al-Masih, sa nia nin pidtalu na
“Gulu, nan sa liu su ina nengka enggu su manga suledʼengka a mama,
ʼbpangilayn ka nilan.” 48 Daka nia inisumpatʼu Isa al-Masih kanu midtalu
lun a entu na “Entain besen i ina ku enggu manga suled ku a mama?”
49 Na tinendu nu Isa al-Masih su ʼbpamangunut lun ka nia nin pidtalu na
“Ilay nu, silan ba a nia su ina ku enggu manga suled ku a mama! 50 Ka
apia entain man i penggalebek kanu kahanda nu Ama ku a lu sa sulega
na entu ba i suled ku a mama enggu babay enggu ina ku.”
Su Pakenalan pantag kanu Embalangan na Lupa a Sinaudan sa Uni
(Markus 4:1-9; Luk 8:4-8) 13 1 Na kanu entu ba a gay na linemiu su Isa al-Masih kanu walay
ka minangay kanu ligidʼu lanaw taman sa nagagayan lu. 2 Na
madakel a benal a taw i mindidilimudan lu kanu ubay nin tembu
ba nageda sekanin kanu awang ka lu ba sekanin nagagayan. Saleta
mambu na su madakel a taw na lu demun silan pedtindeg kanu ligidʼu
lanaw. 3 Na madakel i inipamandu nin kanilan sa ukit a pakenalan. Na
sia kanu kabpamandu nin na pidtalu nin kanilan i “Pakikineg kanu,
aden kun mama a linemu sa dalem ka sinemaud sa uni. 4 Na sia kanu
kapedsaudʼin na aden nangaulug sia kanu ligidʼu lalan na guna mauma
nu manga papanuk na tinuka nilan su entu ka kinan nilan. 5 Na aden
menem nangaulug sia kanu manga watu a natangguban na paidu a lupa
na nangagan a benal minetu kagina manipis bu i lupa nin. 6 Na guna
makakayang-kayang su senang na nalanes taman sa nagangu kagina
da gaid makandalid. 7 Aden menem nangaulug lu kanu lupa a aden
Mataya 12 , 13
Magi NT Final draft.indb 44 3/24/2021 2:44:13 PM
45
b 13:14-15 Ebpun i nia sia kanu Kitab a Inisulatʼu Nabi Isayas 6 ayat 9 taman sa 10.
manga utan nin a sudangen na guna su migkasela su manga utan na
natangguban nin su pamulan. 8 Aden menem nangaulug lu kanu mapia
a lupa. Na namakaunga su entu sa mapia, aden nakaunga sa telupulu
takep, aden bun nakaunga sa nempulu takep taman sa aden nakaunga
sa magatus takep.
9 “Na su entain i aden tangila nin a pakakineg na makikineg sa mapia.”
Su Sabapan a Kabpamandu nu Isa al-Masih sa Ukit a Pakenalan
(Markus 4:10-12; Luk 8:9-10)
10 Na guna su nakasupeg sa lekanin su ʼbpamangunut lun na inidsa
nilan lun i “Ngintu ka nia nengka kabpamandu kanilan na sa ukit a
pakenalan?” 11 Na nia inisumpatʼu Isa al-Masih kanilan na “Kagina
sekanu na inenggan kanu sa kasabut kanu inipagena a makapantag
kanu kapendatu nu Kadenan ugaidʼa silan na dala silan enggi sa kasabut
sa entu. 12 Na apia entain i makikineg kanu kadtalu nu Kadenan na
kadsisinggumanan pan su kasabut a aden den sa lekanin taman sa
edsusubela pan ugaidʼa su entain menem i dili makikineg na su paidu
a aden den sa lekanin na kuan pamun su entu. 13 Ka nia ba i sabapʼin i
kabpamandu ku kanilan sa ukit a pakenalan ka matag silan ʼbpagilay na
di silan pakailay enggu matag silan ʼbpakikineg na di silan pakakineg
taman sa di silan pakatuntay. 14 Na natuman sia kanilan su kadtalu nu
Nabi Isayas sia kanu kitab a
‘Matag silan ʼbpamakikineg ʼbpamikal na dala
ʼgkatuntayan nilan.
Matag silan ʼbpangingilay ʼbpamikal na dala ʼgkailay nilan.
15 Kagina su nia a manga taw na malegen den makatuntay.
Malegen makakineg su manga tangila nilan
enggu di nilan pembelaten su mata nilan.
Ka u dikena bu man maitu na makailay su mata nilan,
makakineg su tangila nilan enggu makakenal su
pamikilan nilan
taman sa edtaubat silan enggu pagkapian ku silan.’ b
16 Ugaidʼa sangat den i kapia nin sa lekanu ka pakailay su mata nu enggu
pakakineg su tangila nu. 17 Saben-sabenal a pedtalun ku sa lekanu i
Mataya 13
Magi NT Final draft.indb 45 3/24/2021 2:44:13 PM
46
madakel kanu manga nabi enggu kanu manga taw a ikelas
i ʼgkapaginagkay nilan i kailay nilan kanu ngin i ʼgkailay nu ugaidʼa
dala nilan mailay, enggu kakinegʼilan kanu ngin i ʼgkakinegʼu
ugaidʼa dala nilan makineg.
Su Maena nu Pakenalan pantag kanu Inisaud a Uni
(Markus 4:13-20; Luk 8:11-15)
18 “Kagina ka maitu na pakikinegʼu su maena nu pakenalan pantag
kanu sinemaud sa uni. 19 Su ligidʼu lalan a naulugan nu uni na entu ba
su manga taw a ʼbpamakikineg kanu kadtalu pantag kanu kapendatu
nu Kadenan ugaidʼa da nilan tuntayi su entu. Daka linemu su Datu
na Giadsal ka kinua nin su kadtalu a inisaud kanu pamusungan nilan.
20 Na su manga watu a natangguban na paidu a lupa a naulugan nu
uni na entu ba menem su manga taw a ʼbpamakikineg kanu kadtalu
nu Kadenan. Na endaw i kinakinegʼilan lun na tinalima nilan taman sa
napia a benal i ginawa nilan. 21 Ugaidʼa da gaid endalid su kadtalu nu
Kadenan a lu kanilan, tembu dala silan ʼgkauget kanu kabpaginugutʼilan
ka guna makatingguma su kamalasayan atawa ka kapamungkaid sabap
kanu kadtalu nu Kadenan na entu bun ba na taligkudanan nilan su
paginugutʼilan. 22 Na su naulugan menemʼu uni a aden manga utan nin
a sudangen na entu ba menem su manga taw a ʼbpamakikineg kanu
kadtalu nu Kadenan ugaidʼa sabap kanu kamutuan kanu sagugunay
a timpu enggu su kasimpang sabap kanu kakawasan na nabausan su
kadtalu nu Kadenan taman sa dala makaunga. 23 Ugaidʼa su mapia a lupa
a naulugan nu uni na entu ba menem su manga taw a ʼbpamakikineg
kanu kadtalu nu Kadenan enggu pedtuntayan nilan su entu sa mapia
taman sa namakaunga silan. Na aden nakaunga sa telupulu takep, aden
bun nakaunga sa nempulu takep taman sa aden nakaunga sa magatus
takep.”
Su manga Pakenalan pantag kanu Kapendatu nu Kadenan
24 Nia pan pidtalu nu Isa al-Masih kanu madakel a taw sa ukit a
pakenalan na “Su kapendatu nu Kadenan na mana bun su pinggula nu
mama a sinemaud sa mapia a lagas lu kanu ʼbpangangawidan nin. 25 Na
gagalu na kapedtulugʼu manga taw na nakauma su kuntela ka sinemaud
bun sa lagasʼa sagiket lu kanu manga inisaud a lagasʼa bantad, entu pan
Mataya 13
Magi NT Final draft.indb 46 3/24/2021 2:44:14 PM
47
c 13:31 ʼgkamun a mustasa Su ʼgkamun a nia a mustasa na dikena pagidsan nu mustasa a
katatapan a ʼgkailay tanu sia kanu dalepa tanu ka su nia a mustasa na pegkasela a ʼgkalampasan
nin pan su lambegʼu taw.
ka minawa. 26 Na guna su linemeteb den su lagas a mapia taman sa
ʼbpagunga den na nailay bun mambu su manga sagiket. 27 Daka sinupegan
nu manga ulipen su kigkuan ka pidtalu nilan lun i ‘Datu, dikena ba mapia
a lagas su inisaudʼengka? Endaw basi nakabpun su manga sagiket a entu
lu?’ 28 Na nia nin inisumpat kanilan na ‘Su kuntela i sinemaud sa entu.’
Daka nia pidtalu sa lekanin nu manga ulipen nin na ‘Kiugan nengka a
ʼbpawangan nami mamadtud?’ 29 Ugaidʼa nia nin pidtalu na ‘Di nu den,
ka gagalu na kapamadtudʼu lun na malalagitʼu bun su manga bantad.
30 Padtaday nu den a pegkasela kapedʼu manga bantad taman sa kasabpet
ka sa kapagagani lun na edtalun ku bu kanu ʼbpamagagani i kuan nilan
muna su manga sagiket ka uyunen nilan entu pan ka tutungen. Ugaidʼa su
manga bantad na limuden nilan ka iten nilan lu kanu kamalig ku.’ ”
(Markus 4:30-32; Luk 13:18-19)
31 Nia pan ped a pakenalan a inipamandu nin kanilan na “Su
kapendatu nu Kadenan na mana bun su lagasʼu ʼgkamun a mustasa c a
inisaudʼu mama kanu ʼbpangangawidan nin. 32 Na matag i nia manaut a
benal a lagas kanu langun nu lagas na u pegkasela den na ʼgkabaluy a
masela kanu langun na ʼgkamun taman sa ʼgkabaluy a mana kayu tembu
ba pedsalagan nu manga papanuk su manga sapakʼin.”
(Luk 13:20-21)
33 Na aden pamun pakenalan a inipamandu nin kanilan pantag kanu
kapendatu nu Kadenan sa nia nin pidtalu na “Su kapendatu nu Kadenan
na mana bun su paidu bu a pakembang a inisimbulʼu babay kanu
inadumʼin a manga tenga sa saku i kadakelʼin a arina. Na kinemembang
su langun nu entu ba a inadumʼin.”
(Markus 4:33-34)
34 Na su langun nu nia na inipamandu nu Isa al-Masih kanu madakel a
taw sa ukit bu na pakenalan, na di sekanin ʼbpamandu u dikena sa ukit
a pakenalan. 35 Na natuman sia ba su kadtalu nu nabi sia kanu kitab a
Mataya 13
Magi NT Final draft.indb 47 3/24/2021 2:44:15 PM
48
d 13:35 Ebpun i nia sia kanu Manga Sengal e 78 ayat 2 sia kanu Kitab Zabur. 13:38 su manga taw a pendatuan nu Kadenan Na silan su manga taw a binedtuan sa wata
f nu Kadenan. 13:38 su manga taw a pendatuan nu Saitan Na silan su manga taw a binedtuan sa wata nu
Saitan a su Datu na Giadsal.
“Nia ukit a kapamandu ku kanilan na sa ukit a pakenalan.
Ipayag ku kanilan su da makapayag iganat pan kanu
kinapangaden.” d
Su Maena nu Pakenalan pantag kanu Bantad enggu Sagiket
36 Daka ginanatan nu Isa al-Masih su madakel a taw ka linemudep
kanu walay. Na sinupegan sekanin nu ʼbpamangunut lun ka pidtalu
nilan lun i “Edsinantal ka pan sa lekami su maena nu pakenalan pantag
kanu bantad enggu sagiket lu kanu ʼbpangangawidan.” 37 Na pidsinantal
mambu nu Isa al-Masih kanilan sa nia nin pidtalu na “Su sinemaud
kanu mapia a lagas na su Kaka nu Manusia. 38 Su ʼbpangangawidan
na su dunia. Su mapia a lagas na silan su manga taw a pendatuan nu
Kadenan. e Ugaidʼa su manga sagiket na silan su manga taw a pendatuan
nu Saitan. f 39 Su kuntela a sinemaud kanu lagasʼu sagiket na su Saitan
enggu su kasabpet na su Mauli a Gay. Su ʼbpamagagani menem na
silan su manga malaikat. 40 Na mana bun su kabpelimud kanu manga
sagiket asalʼa ʼgkatutung kanu apuy, na maitu bun ba i manggula sia
kanu Mauli a Gay. 41 Su Kaka nu Manusia na sugun nin su manga
malaikatʼin sa limuden nilan su langun nu kadsabapan nu kapendusa
enggu su manga taw a penggalebek sa kabaladusan sia kanu pendatuan
nin 42 ka ipaidtugʼin lu kanu pegkalaw-kalaw a apuy a ʼbpamanguliang
sa matanug i taw nin enggu ʼbpamegkiget i ngipen nin. 43 Na su manga
ikelas menem a taw na pamedsigay a mana den silan kasigay nu senang
lu kanu pendatuan nu Ama nilan a su Kadenan. Na su entain i aden
tangila nin a pakakineg na makikineg sa mapia.
Su Ped a manga Pakenalan pantag kanu Kapendatu nu Kadenan
44 “Su kapendatu nu Kadenan na mana bun su nakatagu a
kakawasan lu kanu ʼbpangangawidan a natun nu mama ugaidʼa
initagu nin ʼbpaluman. Na sangat a napia i ginawa nin taman sa
minuli ka pibpasa nin su langun nu kaaden nin ka pinamasa nin su
Mataya 13
Magi NT Final draft.indb 48 3/24/2021 2:44:15 PM
49
g 13:54 dalepa nin demun Na lu pimbata su Isa al-Masih sa Bitlihim ugaidʼa nia nabaluy a
dalepa nin na su Nasarit. Mabatia su nia sia kanu nia bun ba a kitab 2 ayat 1 enggu 23. Tembu
binedtuan sekanin sa ‘Su Isa a taw sa Nasarit.’ Su Nasarit na telupulu enggu dua kakilumitru i
kawatan nin kanu Kapurnaum.
entu a ʼbpangangawidan. 45-46 Nia pan ped a ibaratan kanu kapendatu
nu Kadenan na mana bun su balaalaga a muntia a ʼbpanuntulen nu
padagang. Na guna nin matun su balaalaga sa langun a muntia na
minuli ka pibpasa nin su langun nu kaaden nin ka pinamasa nin su entu
a muntia.”
47 Na pidtalu pan nu Isa al-Masih i “Su kapendatu nu Kadenan na
mana su biala a inibiala nu ʼbpanginseda kanu ig a nakakua sa langun
na embalangan na seda. 48 Na ginuyudʼilan lu sa tepad su biala guna
su napenu den na seda ka pinamili nilan su langun nu mapia nu seda
ka inibetadʼilan kanu bukag, na su langun na mawagʼu seda menem
na inidtugʼilan. 49 Na maitu bun i manggula sia kanu Mauli a Gay. Su
manga malaikat na makatingguma sia ka isenggay nilan kanu manga
taw a luyud kanu Kadenan su manga taw a luyud kanu Saitan 50 ka
idtugʼilan lu kanu pegkalaw-kalaw a apuy a ʼbpamanguliang sa matanug
i taw nin enggu ʼbpamegkiget i ngipen nin.”
51 Na inidsa nu Isa al-Masih kanu ʼbpamangunut lun i “Ngintu,
ʼgkatuntayan nu bun su langun nu pedtalun ku a nia?” Na nia nilan
inisumpat na “Uway, ʼgkatuntayan nami bun.” 52 Daka nia pidtalu nu Isa
al-Masih kanilan na “Kagina ka maitu na u aden gulu na pangitaban a
mapamandu taman sa malusud kanu kapendatu nu Kadenan na nia nin
kailing-ilingan sia kanu kabpamandu nin na mana bun su kigkuan kanu
walay a katawan nin mapaliu kanu ʼbpanaguan nin su bagu a kaaden
nin enggu su labing a kaaden nin.”
Su Isa al-Masih na dala Talima lu kanu Dalepa nin demun
(Markus 6:1-6; Luk 4:16-30)
53 Guna mapasadʼu Isa al-Masih mamandu su manga pakenalan a
entu na ginemanat sekanin lu. 54 Na linemu sekanin kanu dalepa nin
demun g ka namamandu lu kanu walay a pedsambayangan nilan. Na
sangat a nangagaip su manga taw lu taman sa nia nilan ʼgkangadtalu na
“Endaw nakua nu mama a nia su kataw nin enggu su kapegkagaga nin
penggalebek sa kangagaipan? 55 Dikena ba sekanin su wata nu panday
Mataya 13
Magi NT Final draft.indb 49 3/24/2021 2:44:16 PM
50
enggu nia nin ina na si Mariam? Su manga suledʼin a manga mama na
si Yakub, Yusup, Simiun enggu Yahuda? 56 Su manga suledʼin menem a
babay na kaped tanu bun sia? Amaika maitu na endaw basi nakua nu
nia a mama su langun nu nia a kataw nin?” 57 Guna su maitu na nasakit
i ginawa nilan lun. Daka nia pidtalu nu Isa al-Masih kanilan na “Apia
endaw na ʼbpagadatan su nabi nia tabia na kanu dalepa nin demun
enggu kanu pamilia nin.” 58 Kagina ka maitu na da gaid enggula lu sa
kabarakatan su Isa al-Masih sabap sa kada na saligʼilan.
Su Kinapatay nu Yahiya a Nanalawat
(Markus 6:14-29; Luk 9:7-9) 14 1 Na kanu entu ba a timpu na nakauma sa pakinegan nu Datu
Hirud su makapantag kanu Isa al-Masih. 2 Daka nia nin pidtalu
kanu ʼgkangasaligan nin na “Su entu a mama na sekanin su Yahiya a
Nanalawat, mimbibiag ʼbpaluman tembu ba pakanggalebek sekanin
sa manga kabarakatan.” 3 Kagina si Hirud man i napasigkem enggu
napapawik kanu Yahiya ka inipabilanggu nin sabap kani Hirudias
a danden a kaluma nu suledʼin a mama a si Pilipus. 4 Kagina tatap
sekanin pedtaluan nu Yahiya sa “Dikena wagib a pinangaluma nengka
su kaluma nu suledʼengka.” 5 Na pegkiugan sekanin ʼbpagimatay nu
Hirud ugaidʼa di nin ʼgkanggula ka ʼgkagilekan sekanin kanu madakel
a taw sabap sa ʼbpalitialan nilan i saben-sabenal a nabi su Yahiya.
6 Daka kanu gay nu kapedsela-sela kanu kinambata kanu Hirud na
midsagayan kanu kasangulan nilan su laga a wata ni Hirudias, na
sangat a nasuatan nu Hirud su entu 7 taman sa inidsapa nin i inggay
nin kanu laga su apia ngin a kalinian nin. 8 Na guna makambitiala nu
laga su ina nin, na nia pidtalu nu laga kanu Datu Hirud na “Inggay
nengka sa laki su ulu nu Yahiya a ʼBpanalawat, sia nengka ibetad sa
lampay.” 9 Na malegen sa ginawa nu Datu Hirud su entu ugaidʼa sabap
sa nakadsapa nin sia kanu adapan nu manga ana nin na inisugu nin i
inggay kanu laga su entu. 10 Daka pinaputukan nin sa ulu su Yahiya lu
sa bilangguan. 11 Na inibetad kanu lampay su ulu nu Yahiya ka init lu
kanu laga entu pan ka inenggay nin kanu ina nin. 12 Daka linemu kanu
bilangguan su ʼbpamangunut kanu Yahiya ka kinua nilan su bangkay
nin ka inilebengʼilan. Entu pan ka linemu silan kanu Isa al-Masih ka
pinanudtulʼilan su entu sa lekanin.
Mataya 13 , 14
Magi NT Final draft.indb 50 3/24/2021 2:44:16 PM
51
Su Kinapakan kanu Madakel a Taw
(Markus 6:30-44; Luk 9:10-17; Yuhan 6:1-14)
13 Na guna makinegʼu Isa al-Masih su entu na nageda sekanin sa
awang ka linemu sekanin kanu nakadtawan-tawan a dalepa. Na
nakinegʼu madakel a taw ebpun sa embala-bala a inged su entu daka
tinundugʼilan sekanin a linemalag bu silan. 14 Na endaw i kinatepadʼu
Isa al-Masih na nailay nin su madakel a benal a taw taman sa nalat i
ginawa nin kanilan. Daka pinagkapia nin su ʼbpamedsakit kanilan. 15 Na
guna su pedsukilep den na sinupegan sekanin nu ʼbpamangunut lun ka
pidtalu nilan sa lekanin i “Pedsukilep den na nakadtawan-tawan i nia
a dalepa. Paganat ka den i manga taw a nia asalʼa makalu silan kanu
manga inged ka enggu silan makapamasa sa makan nilan.” 16 Ugaidʼa
nia pidtalu nu Isa al-Masih kanilan na “Di den nasisita a lemu pan silan,
ka sekanu i enggay kanilan sa makan.” 17 Na nia nilan nakasumpat sa
lekanin na “Da pegken tanu sia, nia tabia na lima timan bu a nia a pan
enggu dua timan a seda.” 18 Daka nia nin pidtalu kanilan na “Itʼu sia sa
laki i namba.” 19 Na inisugu nin i mayan kanu damautan su madakel a
taw. Na guna nin makua su lima timan a pan enggu dua timan a seda
na tinemingada sekanin kanu langit ka midsukul-sukul enggu pinugi
nin su Kadenan. Entu pan ka pidtebi-tebi nin ka inipatalagadʼin kanu
ʼbpamangunut lun lu kanu madakel a taw. 20 Na nakakan su langun nu
taw taman sa nangausug silan. Na aden pan nangasama nu manga taw
keman a nia kadakel a nalimudan lun na sapulu enggu dua kabukag.
21 Na su namakakan bu a manga mama na manga lima ngibu den i
kadakelʼin liu pan i manga babay enggu manga wata.
Su Kinalakaw nu Isa al-Masih kanu Liwawaw nu Ig
(Markus 6:45-52; Yuhan 6:15-21)
22 Na pinapageda mamagayasʼu Isa al-Masih su ʼbpamangunut lun lu
kanu awang ka pinauna nin silan lemipag kanu lanaw. Saleta mambu na
pinauli nin den su madakel a taw. 23 Na guna su nakapaganatʼin den su
madakel a taw na tinemakedeg sekanin kanu palaw ka nangeni-ngeni
taman sa nauma sekanin na edsukilep lu a isa nin bu. 24 Saleta na
su awang a pinagedan nu ʼbpamangunut lun na nakakalud den sa
mawatan. Na ʼgkasugat silan na mabagel a bagel ka ʼgkasulangʼilan su
Mataya 14
Magi NT Final draft.indb 51 3/24/2021 2:44:16 PM
52
sambel. 25 Na guna su mangagan den mapita na tinundug silan nu Isa
al-Masih a linemakaw bu lu kanu liwawaw nu lanaw. 26 Daka guna
sekanin mailay nu ʼbpamangunut lun na sangat a nangagilekan silan
taman sa nakalalisʼilan i “Manginggilek!” 27 Na midtalu mamagayas su
Isa al-Masih sa “Da kanu ʼgkagilek, ka saki bun i nia. Pagkabagelʼu i
manggiginawa nu.” 28 Na nia nakasumpatʼi Pitru na “Mapulu, u benal a
seka i nan na pasan aku a lemakaw kanu liwawaw nu ig.” 29 Nia pidtalu
nu Isa al-Masih na “Sia ka den.” Daka linemutad kanu ig si Pitru ka
linemakaw kanu liwawaw nu ig ʼbpawang kanu Isa al-Masih. 30 Na guna
kasipati ni Pitru su mabagel a sambel na nagilekan, daka pakageled
sekanin, na nakalalisʼin edtalu i “Mapulu, ilipuas aku nengka!” 31 Na
pinamagayasan sekanin kemawa nu Isa al-Masih ka pidtalu nin sa
lekanin i “Ngin den a kalubay na salig i leka. Ngintu ka mindua-dua ka?”
32 Na endaw i kinapageda nilan kanu awang na napenek su sambel.
33 Daka su ʼbpamangunut lun a lu kanu awang na sinugiudan nilan
sekanin sa nia nilan nadtalu na “Saben-sabenal a seka su Tunggalʼu
Kadenan.”
Su Kinapagkapia nu Isa al-Masih kanu ʼBpamedsakit
(Markus 6:53-56)
34 Na guna silan lipag kanu lanaw nu Galili na lu silan dinemunggu
kanu dalepa a Ginisarit. 35 Na endaw i kinakilala sa lekanin nu manga
taw lu na inipatawagʼilan lu kanu embala-bala a dalepa su aden sakitʼin
ka inipaitʼilan langun lu kanu Isa al-Masih, 36 ka inipamagayukʼilan bu
sa lekanin i ipaami nin pan kanilan su bibilʼu lambungʼin. Na su langun
nu namakaami na migkapia.
Su Tidtu-tidtu a Pakagkaledsik kanu Taw
(Markus 7:1-23) 15 1 Na aden manga taw a lusud kanu lumpukan a Parisiyu enggu
manga gulu nu pangitaban a ebpun sa Awrusalim i linemu
kanu Isa al-Masih ka pidtaluan nilan sa 2 “Nginan ka ʼbpanalepasen nu
ʼbpamangunut sa leka su adat-betadʼu manga kaapuan tanu? Ka di nilan
pedsutin su lima nilan sa ukit a kapenggagas lun bagu silan pegkan.”
3 Ugaidʼa nia inisumpatʼu Isa al-Masih kanilan na “Sekanu, na nginan
ka ʼbpanalepasen nu bun su kasuguan nu Kadenan sabap bu sa kanu
Mataya 14 , 15
Magi NT Final draft.indb 52 3/24/2021 2:44:18 PM
53
h 15:4 Ebpun i nia sia kanu Kinaliu 20 ayat 12 enggu Diutirunumi 5 i ayat 16 sia kanu Kitab Taurat. j 15:4 Ebpun i nia sia kanu Kinaliu 21 ayat 17 sia kanu Kitab Taurat. 15:5 Nia maena nu ibpamandu nilan a entu a linabitʼu Isa al-Masih na mana di nilan den
edtabangan su lukesʼilan kagina sia kanu adat-betadʼilan na apia ngin kanu kaaden nilan i
nadtalu a ibpagenggay nilan kanu Kadenan na di den ʼgkapakay a ipananabangan nilan pan,
apia su manga lukesʼilan pan. Na su adat-betadʼilan a nia na sia nilan kinandut kanu kasuguan
a di mapakay a di tumanen su pasad kanu Kadenan sia kanu Manga Bilangan 30 ayat 1 taman
k sa 2 sia kanu Kitab Taurat. 15:8-9 Ebpun i nia sia kanu Kitab a Inisulatʼu Nabi Isayas 29 ayat 13.
adat-betadʼu? 4 Ka nia man kadtalu nu Kadenan na ‘Pagadati nu su ama
nu enggu su ina nu’ h enggu ‘Apia entain i edtalu-talu sa mawag kanu
ama nin atawa ka kanu ina nin na dait a imatayan.’ i 5 Ugaidʼa sekanu na
nia nu ibpamandu na mapakay a edtalun nu taw kanu ama nin enggu
kanu ina nin i ‘Da den makadtabang ku sa lekanu ka su langun na
ipedtabang ku sa lekanu na inenggay ku den kanu Kadenan.’ j
6 Nia nin maena na di den nasisita a tabangan nin pan su lukesʼin. Na
sabap kanu adat-betadʼu na naawan nu sa kapantag su kadtalu nu
Kadenan.
7 “Sekanu a dikena senep sa atay i kabpagagama nin, na benal man su
naalungʼu Nabi Isayas pantag sa lekanu a
8 ‘Su kabpagadatʼu manga taw a nia sa laki na inandag bu sa ngali
ka nia nin kabantang na mawatan i atay nilan sa laki.
9 Su kapedsimba nilan sa laki na dala katagan nin.
Su panduan nu manusia na ibpamandu nilan sa nia nilan
pedtalun na ebpun sa laki.’ k”
10 Na pinasupegʼu Isa al-Masih su madakel a taw ka pidtalu nin
i “Pakikineg kanu sa mapia enggu tuntayi nu su nia, 11 dikena nia
pakagkaledsik kanu taw su ngin i ʼbpeludep kanu ngali nin ka nia
man pakagkaledsik kanu taw na su ngin i ʼbpeliu kanu ngali nin.”
12 Daka sinemupeg sa lekanin su ʼbpamangunut lun ka pidtalu nilan
lun i “Mapulu, ngintu, katawan nengka i migkalat i ginawa nu manga
taw a lusud kanu lumpukan a Parisiyu sabap kanu pidtalu nengka?”
13 Ugaidʼa nia inisumpatʼu Isa al-Masih kanilan na “Su langun na
pamulan a dikena inipamula nu Ama ku a lu sa sulega na mapadtud bun.
14 Padtaday nu den silan. Mana man silan manga pisek a ʼbpagagak sa
pisek. Na amaika nia bun ʼbpagagak kanu pisek i pisek bun na isa bu i
kaulugʼilan kanu kalut.”
Mataya 15
Magi NT Final draft.indb 53 3/24/2021 2:44:19 PM
54
l 15:26 ayam a asu Kanu entu a timpu na nia kapegkailay nu manga taw a Yahudi kanu
manga taw a dikena-Yahudi na haram. Nia ba i sabapʼin sa inibaratan sa asu su manga taw a
dikena-Yahudi. Ugaidʼa su Isa al-Masih na dikena nia nin maena i asu i pedtimbangan nin kanu
babay a entu.
15 Na nia pidtalu ni Pitru kanu Isa al-Masih na “Edsinantal ka kun na
sa lekami u ngin i maena nu kadtalu nengka a entu pantag kanu
pakagkaledsik kanu taw.” 16 Daka nia nakasumpatʼu Isa al-Masih na “Apia
sekanu na di nu pamun ʼgkatuntayan su entu? 17 Di nu ʼgkaimamanan i
apia ngin i makaludep kanu ngali nu taw na pedsagad bu kanu tian nin
ka ʼbpeliu bun? 18 Ugaidʼa su ʼbpeliu kanu ngali nu taw na ebpun kanu
atay nin. Na entu ba i pakagkaledsik kanu taw. 19 Kagina sia pakabpun
kanu pamusungan nu taw su manga mawag a itungan a mana su
kapangimatay, kagkiuga, kapedsina, kapanegkaw, kadsaksi sa dikena
benal enggu kapanila-tila. 20 Na nia ba i pakagkaledsik kanu taw,
dikena su kapegkan a di penggagas sa lima.”
Su Babay a Dikena-Yahudi a Mabagel i Saligʼin
(Markus 7:24-30)
21 Na ginemanat lu su Isa al-Masih ka linemu kanu embala-bala
kanu dalepa a Tair enggu Sidun. 22 Daka nakatekaw demun i aden
babay a taw sa Kanaan a lu bun ba pegkaleben kanu entu a inged na
linemu kanu Isa al-Masih ka inilalisʼin edtalu i “Hu Mapulu a tupu
nu Daud, ikalimu aku nengka pan. Su wata ku a babay na inasukan
na saitan. Na sangat a ʼgkapasangan sekanin.” 23 Ugaidʼa da a benal
sumpati nu Isa al-Masih su babay. Na linulud sekanin nu ʼbpamangunut
lun ka pinangeni nilan lun i “Edtalu ka lun den na i awan tanu nin
den ka pedtundug-tundug den ʼbpamikal sa lekitanu a ʼbpelalis.” 24 Na
nia pidtalu nu Isa al-Masih na “Nia bu sinuguan sa laki na sia bu
kanu manga tupu nu Israil a mana nangatadin a bili-bili.” 25 Ugaidʼa
sinemupeg bun kanu Isa al-Masih su babay ka sinugiudan nin sa nia
nin pidtalu na “Mapulu, tabangi aku den.” 26 Ugaidʼa nia nin inisumpat
na “Dikena mapia a kuan su pegken nu manga wata ka inggay kanu
manga ayam a asu.” l 27 Na nia nakasumpatʼu babay na “Uway mambu
Mapulu, ugaidʼa apia man su manga ayam a asu na ʼbpanimet bun kanu
ʼgkangaulug a pegken nu manga mapulu nilan.” 28 Daka nia nadtalu
nu Isa al-Masih kanu babay na “Bai, masela a benal i saligʼengka! Sigi,
Mataya 15
Magi NT Final draft.indb 54 3/24/2021 2:44:20 PM
55
m 15:31 Kadenan nu manga taw a Israil Nia ba su tidtu a Kadenan a su Kadenan a pedsimban
nu manga nabi. Nia nilan bu kinadtalu sa Kadenan nu manga taw a Israil na kagina su manga
taw a nia a pedtalu na dikena-Yahudi atawa ka dikena manga taw a Israil.
manggula su ʼbpangenin nengka a nan.” Na naulian mambu su wata nu
babay kanu entu demun ba a kutika.
Su Kinapagkapia nu Isa al-Masih kanu manga Taw a aden Sakitʼin
enggu su Kinapakan nin menem kanu Madakel a Taw
29 Na minawa menem lu su Isa al-Masih ka linemu kanu ligidʼu
lanaw nu Galili. Entu pan ka tinemakedeg kanu palaw ka nagagayan
lu. 30 Na pibpawangan sekanin nu madakel a taw a namananggit silan
sa di pamakalakaw, di pamakailay, manga sadil, di pamakadtalu enggu
madakel pan a ped ka inibetadʼilan kanu kasangulan nin. Na pinagkapia
langun nu Isa al-Masih su entu. 31 Na guna mailay nu madakel a taw i
nakadtalu su di pamakadtalu, naulian su manga sadil, nakalakaw su di
pamakalakaw enggu nakailay su di pamakailay na nagaip silan taman
sa napugi nilan su Kadenan nu manga taw a Israil. m
(Markus 8:1-10)
32 Na pinasupegʼu Isa al-Masih su ʼbpamangunut lun ka pidtalu nin
kanilan i “ʼGkalat i nanam ku kanu manga taw a nia, ka nakatelu gay
den saguna na kaped ku bu silan taman sa da den ʼgkakan nilan. Na di
aku miug sa paulin ku silan a ʼgkangagutem ka basi lipedengan silan
sia sa lalan.” 33 Na nia nadtalu nu ʼbpamangunut lun na “Endaw tanu
makakua sa makapakan kanu madakel a nia a taw sia sa tawan-tawan
a nia a dalepa?” 34 Na nia pidtalu nu Isa al-Masih kanilan na “Ngin i
kadakel a makan san?” Nia nilan nakasumpat na “Pitu timan a pan
enggu pila timan bu a seda.” 35 Na pinapagagayan nu Isa al-Masih su
madakel a taw, 36 entu pan ka kinua nin su pitu timan a pan enggu su
seda ka inidsukul-sukulʼin kanu Kadenan. Entu pan ka pidtebi-tebi nin
ka inenggay nin kanu ʼbpamangunut lun ka enggu nilan makatalagad
kanu madakel a taw. 37 Na su langun nu manga taw a entu na
namakakan taman sa nangausug silan enggu aden pan nangasama
nilan a pegken a nia nin nalimudan na pitu kabukag. 38 Na pat ngibu
i kadakelʼu manga mama a namakakan, liu su manga babay enggu su
Mataya 15
Magi NT Final draft.indb 55 3/24/2021 2:44:20 PM
56
n 15:39 Su Magadan a pembedtuan bun sa Magdala na nia kapagitungʼu ped a alim na ped a
ngala nu dalepa a bedtuan sa Dalmanuta. Su nia a dalepa na sia matampal sa sedepan nu lanaw
o nu Galili. p 16:1 tanda a ebpun sa Kadenan Sia sa basa a Grik na tanda a ebpun sa sulega. 16:4 Nabi Yunus Sekanin su nabi a linamedʼu masela a seda. Na nakatelu ka nagagabian enggu
nakatelu kamagabi sekanin sia kanu didalemʼu tian nu seda. Na kanu ulian nu ikatelu nin gay
na initubpa sekanin nu masela a seda a bibiag bun sekanin. Na su pedtalun nu Isa al-Masih sia
a tanda nu Nabi Yunus na nia nin bun pedtumbuken na su ginawa nin sia kanu kapatay nin a
embibiag sekanin kanu ulian nu ikatelu nin gay.
manga wata. 39 Na guna makapauli nu Isa al-Masih su madakel a taw na
nageda sekanin kanu awang ka linemu kanu embala-bala a dalepa sa
Magadan. n
Su Kabpangeni sa Tanda kanu Isa al-Masih
(Markus 8:11-13; Luk 12:54-56) 16 1 Na aden manga taw a lusud kanu lumpukan a Parisiyu enggu
Sadusiyu i namakauma lu kanu Isa al-Masih ka pembatalun nilan
sekanin. Na pinangeni nilan i mapailay sekanin sa tanda a ebpun sa
Kadenan. o 2 Ugaidʼa nia pidtalu nu Isa al-Masih kanilan na “Sia kanu
kagkagabi ka u maliga su kawang-kawangan na katawan nu i mapia
su temundug a gay. 3 Na sia menem kanu kagkapita ka u maliga su
kawang-kawangan na katawan nu i dikena mapia su gay. Katawan
nu a benal ʼbpilatas su ula-ula nu gay sia kanu kapegkailay nu kanu
kawang-kawangan. Ugaidʼa di nu katawan ʼbpilatas su manga tanda
kanu ʼgkanganggula sa saguna a manga timpu. 4 Sekanu a manga taw sa
saguna a timpu a manga baladusa enggu tinemaligkud kanu Kadenan
na pakapangingalap kanu sa tanda ugaidʼa dala man tanda a makapailay
sa lekanu nia tabia na su tanda a sia nakanggulalan kanu Nabi Yunus.” p
Daka tinagakʼin silan.
Su Pakembangʼu manga Taw a Lusud kanu
Lumpukan a Parisiyu enggu Sadusiyu
(Markus 8:14-21)
5 Na linemipag silan lu kanu lanaw nu Galili saleta mambu na
nakalipat embalutu sa makan su ʼbpamangunut lun. 6 Na pidtalu nu Isa
al-Masih kanilan i “Pangingati nu a benal su pakembangʼu manga taw a
lusud kanu lumpukan a Parisiyu enggu Sadusiyu.” 7 Daka mimbibitialai
Mataya 15 , 16
Magi NT Final draft.indb 56 3/24/2021 2:44:21 PM
57
q 16:14 Yahiya a Nanalawat Mailay su nia kanu nia bun ba a kitab 3 ayat 1 taman sa 2. Su
Yahiya a nia na su pinaputukan ni Datu Hirud sa ulu. Nalabit su entu sia kanu nia bun ba a kitab
r 14 ayat 1 taman sa 12. 16:14 Nabi Ilias Iganat kanu timpu nin na nakalima gatus lagun pan i naipus bagu nakauma
su Isa al-Masih sia sa dunia. Na sia sa katuntay nu manga taw a Yahudi na su Nabi Ilias na
embalingan sia sa dunia bagu makauma su Masih. Sia nilan i entu kinandut kanu nakadalem
kanu Kitab a Inisulatʼu Nabi Malakias 4 ayat 5 taman sa 6.
su ʼbpamangunut lun sa “Nia sabap a kinadtalu nin sa nia na da
tanu makambalutu sa pan.” 8 Na ʼgkatawan bun nu Isa al-Masih su
pembibitialan nilan. Daka nia nin pidtalu kanilan na “Manaut a benal i
saligʼu, nginan ka nia nu ʼgkambibitiala i dala naitʼu a makan? 9 Nginan,
di kanu pamun pakatuntay? Di nu ʼgkatademan su kinadtebi-tebi ku
kanu lima timan a pan a inipakan kanu lima ngibu i kadakelʼin a taw?
Pila kabukag i nangalimudʼu a nasama a pan kanu entu ba? 10 Na su pitu
timan menem a pan a inipakan kanu pat ngibu i kadakelʼin a manga
taw, na pila kabukag menem i nasama a nangalimudʼu? 11 Nginan, di
pamun ʼgkasautʼa pamikilan nu i dikena nia ku pembitialan i pantag sa
pan ka nia ku pembitialan sa lekanu na su pakembangʼu manga taw a
lusud kanu lumpukan a Parisiyu enggu Sadusiyu?” 12 Na entu pan ba ka
natuntayan nu ʼbpamangunut lun i dikena nia pedtalun nu Isa al-Masih
su matakapala a pakembangʼu manga taw a Parisiyu enggu Sadusiyu
ka su panduan nilan.
Su Kinapayagʼu Pitru u Entain su Isa al-Masih
(Markus 8:27-30; Luk 9:18-21)
13 Na guna silan makauma kanu inged a masupeg kanu siudad a
Kaisaria-Pilipus na inidsa nu Isa al-Masih kanu ʼbpamangunut lun i
“Entain su Kaka nu Manusia kanu kapegkasabutʼu manga taw?” 14 Na
nia nilan lun inisumpat na “Sekanin kun su Yahiya a Nanalawat, q nia
menem kadtalu nu ped na sekanin su Nabi Ilias, r su ped menem na
sekanin su Nabi Yaramias enggu su ped menem na isa sekanin kanu
manga ped pan a nabi paganay.” 15 Daka inidsa nu Isa al-Masih kanilan
i “Ugaidʼa sa lekanu na entain aku?” 16 Na nia inisumpatʼi Simiun Pitru
na “Seka su Masih a Tunggalʼu kaisa-isa nin bu a tidtu a Kadenan!” 17 Na
nia pidtalu nu Isa al-Masih sa lekanin na “Sangat i kapia nin i nia sa
leka, Simiun a wata ni Yuhan, ka dikena man sia kanu kapegkagaga nu
manusia i kinataw nengka sa nia ka su Ama ku a lu sa sulega i minayag
Mataya 16
Magi NT Final draft.indb 57 3/24/2021 2:44:22 PM
58
s 16:18 Pitru Sia sa basa a Grik na petros t a nia nin maena na watu. 16:18 masela a watu Sia sa basa a Grik na petra a nia nin maena na watu, katatapan na masela
u gaid a watu atawa ka lakungan. 16:24 pamusayn nin su kayu nin a pinambalawaga Su nia a kadtalu na inukit bu sa bayuk a
nia nin maena na dait a taliman nu taw su kamalasayan a matala nin kanu kapaginugutʼin kanu
Isa al-Masih sa apia nia nin pan kaaden i ipatay nin.
lun sa leka. 18 Na pedtalun ku sa leka i seka si Pitru, s na kanu nia ba
a masela a watu t i patindegan ku kanu umpungan nu ʼbpamaginugut
sa laki. Di silan tabanan nu bagelʼu kanarakan. 19 Na inggay ku sa
leka su gunsi nu kalusud kanu kapendatu nu Kadenan. Na u ngin i
isugutʼengka sia sa dunia na nakasugut den i entu lu sa sulega enggu
u ngin i isapalʼengka sia sa dunia na nakasapal den i entu lu sa sulega.”
20 Daka inibpaliugatʼu Isa al-Masih kanilan i apia sakataw na dala muna
edtaluan nilan lun sa sekanin su Masih.
Su Kinapayagʼu Isa al-Masih pantag kanu Dait a Maukitʼin
a Kamalasayan enggu su Kapatay nin
(Markus 8:31-9:1; Luk 9:22-27)
21 Na iganat kanu entu ba a timpu na linudsuan nu Isa al-Masih
edsinantal kanu ʼbpamangunut lun i nasisita a lemu sekanin sa
Awrusalim enggu dait a mukit sekanin sa madakel a kamalasayan sia
kanu paladʼu ʼgkangaunutan nu manga Yahudi enggu su manga mapulu
nu ʼbpamangurban taman den kanu manga gulu nu pangitaban. Na
imatayan sekanin ugaidʼa kanu ikatelu nin gay na embibiag sekanin
ʼbpaluman. 22 Daka guna su maitu na inisibay ni Pitru su Isa al-Masih ka
dinaway nin sa nia nin pidtalu na “Mapulu, di isugutʼu Kadenan i nan!
Di manggula i nan sa leka.” 23 Ugaidʼa sinangulan nu Isa al-Masih si
Pitru ka dinaway nin sa nia nin lun pidtalu na “Awa ka sia Saitan!
Pakaungen ka sa laki. Su ʼgkapagitungʼengka a nan na dikena ebpun
kanu Kadenan ka kanu manusia.” 24 Daka nia pidtalu nu Isa al-Masih kanu
ʼbpamangunut lun na “U entain i miug mabaluy a makaunut sa laki na
dait a lipatanan nin su kiugʼu ginawa nin enggu pamusayn nin su kayu
nin a pinambalawaga u ka munut sa laki. 25 Ka apia entain i kiugan nin
lemipuas su umulʼin na makin madala sa lekanin su entu. Ugaidʼa apia
entain menem i kadalan na umul sabap sa laki na makatalima sa
uyag-uyag a da taman nin. 26 Ka ngin i katagan nin kanu taw amaika
Mataya 16
Magi NT Final draft.indb 58 3/24/2021 2:44:23 PM
59
v 16:26 uyag-uyag a da taman nin Su nia na dikena kakawasan sa dunia. Ka su uyag-uyag a da
taman nin na nia ba su matalima nu taw amaika semalig silan kanu Isa al-Masih. Na apia entain
i makatalima kanu nia ba na di den temala sa w kasiksan lu sa Mauli a Gay. 16:27 Su Ama sia na su Kadenan. Madakel pan i kasabutan tanu makapantag kanu Ama tanu a su
x Kadenan sia kanu Maena nu Mangadalem a Kadtalu kanu Kitab sia kanu kapupusan nu nia a kitab. 16:27 Su manga malaikat na nia nin maena na papedsampaya ka aden a entu na silan i
pedsampay kanu kadtalu nu Kadenan kanu manga taw enggu penggalebeken nilan bun su ped pan
a ipedsugu nu Kadenan kanilan. Madakel pan i kasabutan tanu makapantag kanu manga malaikat
y sia kanu Maena nu Mangadalem a Kadtalu kanu Kitab a mailay sia kanu kapupusan nu nia a kitab. 17:5 Su Tunggal a wata sia na su Isa al-Masih. Nia sabap a kinagelal lun sa Tunggalʼu Kadenan
na kagina ebpun mismu sekanin kanu Kadenan sia nakanggulalan kanu Suti a Ruh nu Kadenan.
Madakel pan i kasabutan tanu makapantag kanu Tunggalʼu Kadenan sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
makua nin su langun nu kakawasan sa dunia ugaidʼa di nin matalima su
uyag-uyag a da taman nin? v Atawa ka aden ba makaenggay nu taw a
makaaun nin kanu umulʼin sa apuy sa naraka? Dala guna. 27 Na su Kaka
nu Manusia na makatingguma man sia a linangkapan nu sigay nu Ama w
nin kapedʼin su manga malaikat x ka balasan nin su taw sia luyud kanu
ngin i pinggalebekʼin. 28 Na saben-sabenal a pedtalun ku sa lekanu i di
matag matay su ped sa lekanu sia taman sa di nilan mailay su
katingguma nu Kaka nu Manusia ka enggu nin kandatuan su manusia.”
Su Kinasigay nu Isa al-Masih
(Markus 9:2-13; Luk 9:28-36) 17 1 Na guna maipus su nakanem gay na pinaunutʼu Isa al-Masih
si Pitru enggu su edsuled a si Yakub enggu si Yuhan lu kanu
malambeg a palaw, na natalipulu bu silan lu ba. 2 Na gagalu na
kapedtulikʼilan kanu Isa al-Masih na nakatekaw demun edsalin su
palasʼin. Sinemigay su benengʼin sa mana kasigay na senang enggu
pakaipeng-ipeng i kinagkaputi nu balegkasʼin. 3 Na nakatekaw menem
ʼbpapapayag kanilan su Nabi Musa enggu su Nabi Ilias a inimbitiala
nilan su Isa al-Masih. 4 Daka nia nadtalu ni Pitru kanu Isa al-Masih na
“Mapulu, mapia ka sia tanu! U miug ka na mumbal aku sia sa telu timan
a balal: satiman i leka, satiman i kanu Nabi Musa enggu satiman menem
i kanu Nabi Ilias.” 5 Na gagalu nu kapedtalu ni Pitru na nakatekaw
demun silan natangguban na gabun a sangat a pakaipeng-ipeng. Daka
nakatekaw i aden suala a nakabpun kanu gabun sa nia nin pidtalu na
“Nia ba su Tunggal a wata y ku a pinadtaya enggu sangat a ʼgkasuatan ku.
Mataya 16 , 17
Magi NT Final draft.indb 59 3/24/2021 2:44:24 PM
60
z 17:12 Su Ilias a pedtalun nu Isa al-Masih sia na su Yahiya a Nanalawat, nakasulat bun i nia
kanu Markus 9 ayat 11 taman sa 13.
Pakikinegʼu sekanin.” 6 Na guna nilan i nia makineg na nakasugiud silan
ka sangat a nagilekan silan. 7 Ugaidʼa linulud silan nu Isa al-Masih ka
inami nin silan sa nia nin pidtalu na “Edtindeg kanu, da kanu ʼgkagilek.”
8 Na guna silan tengab na da den nailay nilan a ped ka su Isa al-Masih
bun den.
9 Na gagalu nu kabpeludusʼilan kanu palaw na inisugu nu Isa al-Masih
kanilan i apia sakataw na dala edtaluan nilan kanu entu a nailay nilan
taman sa di pan matay enggu makambibiag ʼbpaluman su Kaka nu
Manusia. 10 Daka inidsa sa lekanin nu telu kataw a ʼbpamangunut lun
i “Ngintu ka pedtalun nu manga gulu nu pangitaban i natatalanged kun
a pambalinganen muna sia sa dunia su Ilias unan nu kauma nu Masih?”
11 Na nia inisawalʼu Isa al-Masih kanilan na “Benal a pambalinganen
muna su Ilias sia sa dunia ka enggu nin kaumbayan su langun nu
dait a umbayan. 12 Ugaidʼa pedtalun ku sa lekanu i nakauma den man
sia su Ilias z ugaidʼa da sekanin makilala taman sa pinggula nilan sa
lekanin i apia ngin i pegkiugan nilan lun penggula. Na maitu bun ba i
manggula nu Kaka nu Manusia, di den mauget na mukit den sekanin sa
kamalasayan sia kanu paladʼilan.” 13 Na entu pan ba ka natuntayan nu
ʼbpamangunut lun i su Nabi Yahiya besen a Nanalawat su pedtalun nin a
entu.
Su Kinapagkapia nu Isa al-Masih kanu Wata a Inasukan na Saitan
(Markus 9:14-29; Luk 9:37-43a)
14 Na guna silan makauma kanu madakel a taw na aden mama a
sinemupeg kanu Isa al-Masih ka midtinggaleb kanu kasangulan nin
ka nia nin pidtalu na 15 “Mapulu, ikalimu nengka pan su wata ku a
mama a pedsaingen. Na sangat a ʼgkapasangan sekanin. Tatap sekanin
ʼgkaudtang kanu apuy enggu kanu ig. 16 Na pinananggit ku sekanin kanu
ʼbpamangunut sa leka ugaidʼa dala nilan sekanin magaga mapagkapia.”
17 Na nia nadtalu nu Isa al-Masih na “Ngin den a kada na salig i nia a
manga taw saguna! Sangat a namakasibay kanu den! Ngin ba i kaugetʼa
kadtangen ku sa lekanu? Endaw ba taman i katigkel ku sa lekanu? Itʼu
sia sekanin sa laki.” 18 Na pidtaluan nu Isa al-Masih su saitan sa awan
Mataya 17
Magi NT Final draft.indb 60 3/24/2021 2:44:25 PM
61
a 17:27 Su kuleta a pilak sia na sia sa basa a Grik na istitir, nia nin maena na nia kadakelʼu alaga
nin na makabayadʼa dua kataw a taw sa buwis kanu Suti a ʼBpagagaman. Na kanu entu a timpu
na su mama a Yahudi a nia nin umul na lemampas pan sa sapulu enggu siyaw na nasisita den a
mayad sa buwis a nia nin kadakel na timbang a dua gay a sukay na gumagalebek.
nin su wata na minawa mambu su saitan taman sa midsambuta demun
su kinagkapia nu wata.
19 Daka sinupegan nu ʼbpamangunut lun su Isa al-Masih ka tinalipulu
nilan midsa sa “Ngintu ka di nami pakapaawa su saitan a entu?” 20-21 Na
nia nin pidtalu kanilan na “Kagina manaut a benal i saligʼu. Ugaidʼa
saben-sabenal a pedtalun ku sa lekanu i, u aden bu man saligʼu a apia
mana bu kanautʼa lagasʼa ʼgkamun a mustasa na makapaalatʼu i palaw ba
a nia u sugun nu sa malat. Ka da man di nu magaga amaika semalig kanu.”
Su Kinapayagʼu Isa al-Masih ʼBpaluman pantag kanu Kapatay nin
(Markus 9:30-32; Luk 9:43-45)
22 Na guna mangalimud su Isa al-Masih enggu su ʼbpamangunut lun
lu sa Galili na pidtalu nu Isa al-Masih kanilan i “Su Kaka nu Manusia
na mangagan den ipalad kanu manga kuntela nin. 23 Na imatayan nilan
sekanin ugaidʼa kanu ikatelu nin gay na embibiag.” Na sangat a nalidu i
ginawa nu ʼbpamangunut lun.
Su Kinabayadʼu Isa al-Masih sa Buwis
24 Na guna makauma silan sa Kapurnaum na aden linemulud kani
Pitru a ʼbpamangubela sa buwis sa nia nilan lun inidsa na “Pembayad
bun sa buwis kanu Suti a ʼBpagagaman su gulu nu?” 25 Nia inisumpatʼi
Pitru na “Uway mambu.”
Na guna makaludep si Pitru lu kanu walay, na inunanan sekanin
midsa nu Isa al-Masih sa “Pitru, sa leka lun a kalangan, entain i
pembayad sa buwis kanu manga sultan sia sa dunia? Su manga wata
nilan atawa ka su ped a taw?” 26 Nia inisumpatʼi Pitru na “Su ped a taw.”
Daka nia menem pidtalu nu Isa al-Masih sa lekanin na “Amaika maitu
na di den nasisita a mayad pan sa buwis su manga wata. 27 Ugaidʼa asalʼa
di ta makagkalat sa ginawa kanilan na mayad ta bun sa buwis, na lu ka
sa lanaw ka pangawat ka. Na endaw i muna-muna a makua nengka a
seda na ukai ka i ngali nin ka mailay nengka lu ba i kuleta a pilak a na
kua ka i entu ka entu ba i ibayad ta dua.”
Mataya 17
Magi NT Final draft.indb 61 3/24/2021 2:44:26 PM
62
b 18:6 makapandusa Nia nin maena na makapasibay nin su salig kanu Isa al-Masih.
Entain i Badtug sa Langun sia kanu Kapendatu nu Kadenan?
(Markus 9:33-37; Luk 9:46-48) 18 1 Na kanu entu ba a kutika na sinemupeg kanu Isa al-Masih
su ʼbpamangunut lun ka inidsa nilan lun i “Entain i mabadtug
sa langun sia kanu kapendatu nu Kadenan?” 2 Daka tinemawag su Isa
al-Masih sa wata ka pinadtindegʼin kanu lukʼilan 3 ka nia nin pidtalu
na “Saben-sabenal a pedtalun ku sa lekanu i taman a di kanu edsalin
sa maya ba kanu manga wata na di kanu malusud kanu kapendatu nu
Kadenan. 4 Kagina ka maitu na apia entain i ibaba nin i ginawa nin sa
mana kanu manga wata ba a nia na entu ba i balapantag sa langun sia
kanu kapendatu nu Kadenan. 5 Apia entain i temalima sa isa kanu maya
ba a manga wata sabap sa ʼbpaginugut silan sa laki na mana bun saki
i tinalima nin. 6 Na apia entain menem a taw i makapandusa b nin su
mababa a manga taw a maya ba kanu manga wata a aden saligʼin sa laki
na mapegkag pan a kasiksan nu taw a entu i iketan sa masela a gilingan
a watu su ligʼin ka igeled lu kanu lukʼu lagat.”
Su Sabapan nu Kandusa
(Markus 9:42-48; Luk 17:1-2)
7 Nia pan pidtalu nu Isa al-Masih na “Duan-duan nin den su sakadunia
sabap sa madakel a sasat a pakapandusa kanilan. Na natalatantu man a
makatingguma su sasat ugaidʼa duan-duan nin den su taw a kadsabapan
na kandusa nu pedʼin.
8 “Na amaika su lima nengka atawa ka su ay nengka i kadsabapan
na kandusa nengka na putuk ka, ka idtugʼengka. Ka nia tinemu i
sabala bu i lima nengka atawa ka ay nengka ugaidʼa aden sa leka su
uyag-uyag a da taman nin kumin sa dua embala i lima nengka atawa
ka ay nengka ugaidʼa lu ka makaidtug kanu apuy sa naraka taman sa
taman. 9 Amaika ka su mata nengka menem i kadsabapan na kandusa
nengka na suat ka su entu ka idtugʼengka ka nia tinemu i sabala bu i
mata nengka ugaidʼa aden sa leka su uyag-uyag a da taman nin kumin
sa aden sa leka su dua embala a mata nengka ugaidʼa lu ka makaidtug
kanu apuy sa naraka.”
Mataya 18
Magi NT Final draft.indb 62 3/24/2021 2:44:28 PM
63
c 18:10-11 su malaikatʼilan a pedtiakap kanilan Sia sa itungan nu ped a alim na aden malaikat
a pedtiakap kanu uman i isa a taw a ʼbpaginugut kanu Kadenan. Mabatia i nia sia kanu Manga
Sengal 91 ayat 11 sia kanu Kitab Zabur enggu sia kanu Sulat kanu Manga Taw a Hibru 1 ayat 14
sia kanu Kitab Injil. Aden bun ped a alim a nia nilan itungan na aluakʼu isa a taw a ʼbpaginugut
kanu Kadenan. Mabatia i nia sia kanu Manga Pinggalebek 1 d 2 ayat 14 taman sa 15. 18:17 dikena-Yahudi Kanu paganay a timpu na su manga taw a dikena-Yahudi na dala
sabutʼilan kanu Kadenan. Nia katatapan na pedsimba silan sa balahala.
Su Natadin a Bili-bili
(Luk 15:3-7)
10-11 Na pidtalu pan nu Isa al-Masih i “Pangingati nu a benal i
makababa nu su mababa a manga taw a maya ba kanu manga wata
a nia, ka nia ku madtalu sa lekanu na su malaikatʼilan a pedtiakap
kanilan c na ʼbpeludep ʼbpeluakat kanu Ama ku a lu sa sulega.
12 “Ngin i kalangan nu amaika aden taw a pedtuganul sa ayamʼin
a magatus a bili-bili lu kanu palaw, na satiman na natadin? Ngintu,
di nin tagaken su siyawpulu enggu siyaw timan a bili-bili nin ka
enggu nin mapangilay su satiman a natadin? Tagaken nin guna.
13 Na u matun nin den su entu na saben-sabenal a sangat i kagalaw
nin lun kumin kanu siyawpulu enggu siyaw a da matadin. 14 Na maitu
bun ba i kahanda nu Ama nu a lu sa sulega. Di nin kiugan a matadin
i apia sakataw bu kanu mababa a manga taw a maya ba kanu manga
wata.”
Su Dait a Enggulan amaika Endusa su Suledʼengka
sa Paginugut
15 Na pidtalu bun nu Isa al-Masih i “Amaika endusa sa leka su
suledʼengka sa paginugut na ʼbpawangi ka, imbitiala nengka sekanin sa
dua kanu bu, patuntayi ka lun su pinggula nin a di mapia. Amaika
pakikinegen ka nin taman sa mangeni sa ampun na nakambalingan su
mapia a kadsuledʼu. 16 Ugaidʼa amaika di sekanin makikineg na
pangenggat ka sa sakataw atawa ka dua kataw kanu suledʼengka sa
paginugut ka enggu aden dua kataw atawa ka telu kataw a makadsaksi
kanu apia ngin a mambitiala. 17 Ugaidʼa u di pamun sekanin makikineg
kanilan na ipanudtulʼengka den kanu umpungan nu ʼbpamaginugut ugaidʼa
amaika di pamun sekanin makikineg kanu umpungan nu ʼbpamaginugut
na itimbangʼu den sekanin sa dikena-Yahudi d atawa ka ʼbpangubela sa
Mataya 18
Magi NT Final draft.indb 63 3/24/2021 2:44:29 PM
64
e 18:17 Su ʼbpangubela sa buwis na haram enggu dikena matidtu sia kanu adat-betadʼu manga
Yahudi kanu entu a timpu sabap kanu galebekan nilan. Na mababa i kapegkailay nu manga
Yahudi kanilan sabap kanu katalimbutʼilan f sia kanu galebekan nilan. 18:18 u ngin i isugutʼu sia sa dunia na nakasugut den i entu lu sa sulega enggu u ngin i
isapalʼu sia sa dunia na nakasapal den i entu lu sa sulega Nia maena nu nia a ayatan na
g pantag sa kapatidtu kanu suledʼengka sa paginugut a pendusa enggu apeg den nu kapangampun. 18:22 makapitupulu enggu pitu takep Nia maena nu pedtalun nu Isa al-Masih sia na su kaampun
kanu pedʼengka na da taman nin. Su kasuli na dikena ebpun kanu Kadenan ka ebpun kanu Saitan.
h Nalabit bun su pantag kanu kasuli sia kanu Manga Awal 4 ayat 24 sia kanu Kitab Taurat. 18:28 manga pat ulan a sukay nu gumagalebek Na nia nin kadakel na magatus a dinarius ka
uman i sakadinarius na sagay a sukay nu taw.
buwis. e 18 Na saben-sabenal a pedtalun ku sa lekanu i, u ngin i isugutʼu sia
sa dunia na nakasugut den i entu lu sa sulega enggu u ngin i isapalʼu sia sa
dunia na nakasapal den i entu lu sa sulega. f 19 Na saben-sabenal a pedtalun
ku bun sa lekanu i, u aden dua kataw a nagayun mangeni-ngeni sa apia
ngin a ʼbpangenin nilan na inggay nu Ama ku su entu kanilan a lu sa
sulega. 20 Kagina u aden dua kataw atawa ka telu kataw a endilimudan
mangeni-ngeni sia kanu ingala ku na lu aku bun kanilan.”
Endaw Taman i Kaampun nu Taw kanu Pedʼin
21 Daka sinemupeg si Pitru kanu Isa al-Masih ka inidsa nin lun i
“Mapulu, endaw taman i kaampun ku kanu suled ku a tatap pendusa sa
laki? Ngintu, taman sa makapitu?” 22 Na nia pidtalu nu Isa al-Masih
sa lekanin na “Dikena taman bu sa makapitu i kaampun nengka lun ka
taman sa makapitupulu enggu pitu takep. g 23 Kagina sia kanu kapendatu
nu Kadenan na nia nin kalagidan na mana su isa a Sultan a pegkiugan
nin papembayad su manga panunugun nin a nakautang sa lekanin. 24 Na
linudsuan nin mangetuk su namakautang lun. Na aden isa a nakautang
sa lekanin sa miliun-miliun i kadakelʼin. 25 Na di den ʼgkagaga nu mama
pembayad su entu. Guna su maitu na inisugu nu Sultan sa lekanin i
ʼbpasan nin su langun nu kaaden nin apeg den nu kaluma nin enggu su
manga wata nin taman kanu ginawa nin ka enggu nin pakabayad lun.
26 Daka sinemugiud kanu Sultan su panunugun ka pinangeni nin lun
i ‘Enggi aku pan sa kutika ka bayadan ku langun su entu sa leka.’ 27 Na
nalat i nanamʼu Sultan sa lekanin taman sa da nin den pabayadi su
utangʼin. 28 Na guna su nakaganat su panunugun lu na nailay nin su
sakataw a pedʼin bun a panunugun a aden utangʼin sa lekanin a nia nin
kadakel na manga pat ulan a sukay nu gumagalebek. h Na sinigkemʼin
Mataya 18
Magi NT Final draft.indb 64 3/24/2021 2:44:30 PM
65
i 19:4 Ebpun i nia sia kanu Manga Awal 1 ayat 27; 5 j ayat 2 sia kanu Kitab Taurat. 19:5 Ebpun i nia sia kanu Manga Awal 2 ayat 24 sia kanu Kitab Taurat.
taman sa pinekelʼin ka pidtalu nin lun i mayad sekanin sa utangʼin
sa lekanin. 29 Daka sinemugiud su panunugun kanu pedʼin bun ba a
entu a panunugun ka pinangeni nin lun i ‘Enggi aku pan sa kutika sa
kabayad ku sa leka.’ 30 Ugaidʼa dala sekanin kiug ka makin nin pan
inipabilanggu taman a di nin kabayadan su utangʼin sa lekanin. 31 Na
guna mailay i entu nu pedʼilan menem a panunugun na sangat a nasakit
i ginawa nilan sa lekanin. Tembu inipanudtulʼilan kanu Sultan su entu
a nanggula. 32 Na inipatawagʼu Sultan su panunugun a entu ka nia nin
lun pidtalu na ‘Sangat i kadaluaka nengka a panunugun. Da ku den
pabayada seka kanu langun na utangʼengka kagina napakalimu-limu
ka sa laki. 33 Na dikena ba nia dait na malat i nanamʼengka bun kanu
pedʼengka a panunugun a mana bun su kinalat a nanam ku sa leka?’
34 Na nasakit a benal i ginawa nu Sultan sa lekanin, na pinakapasangan
nin taman sa di nin kabayadan su langun nu utangʼin sa lekanin. 35 Na
maya bun ba i enggulan nu Ama ku a lu sa sulega sa lekanu amaika di
nu ampunen sa senep sa atay su suledʼu.”
Su Panduan nu Isa al-Masih pantag kanu Kambelag
(Markus 10:1-12) 19 1 Na guna mapasadʼu Isa al-Masih mamandu kanilan su entu na
ginanatan nin su prubinsia a Galili ka linemu kanu dalepa a
Yudia lu tampal kanu sebangan nu lawasʼa igʼu Jordan. 2 Na madakel
a benal a manga taw i minunut sa lekanin taman sa pinagkapia nin su
aden manga sakitʼin kanilan.
3 Na aden namakauma a manga taw a lusud kanu lumpukan a
Parisiyu lu kanu Isa al-Masih ka pembatalun nilan sekanin sa nia nilan
lun inidsa na “Ngintu, ʼgkaalus a imbelagʼu mama su kaluma nin sa
apia ngin a sabapan nin?” 4 Daka nia pidtalu nu Isa al-Masih kanilan na
“Ngintu, da nu pamun mabatia kanu kitab i sia kanu punan-punan na
pinangaden silan nu Kadenan a mama enggu babay? i 5 Entu pan ka
pidtalu nin i ‘Nia ba i sabapʼin ka pitasen nu mama su ama nin enggu
su ina nin ka enggu nin pakadtampung su kaluma nin taman sa maisa
den silan.’ j 6 Na amaika maitu na dikena den silan dua kataw ka nabaluy
Mataya 18 , 19
Magi NT Final draft.indb 65 3/24/2021 2:44:31 PM
66
den silan a sakabadan bu. Tembu ba di dait a pabpitasen nu manusia su
pinadtampungʼu Kadenan.”
7 Na nia nilan inisumpat kanu Isa al-Masih na “Ngintu ka inisugu nu
Nabi Musa i kaenggay sa kasulatan sa kambelag kanu babay, entu pan
ka embelagen nu mama?” 8 Na nia menem inisumpatʼu Isa al-Masih
kanilan na “Inisugutʼu Musa su kambelagʼu kanu kaluma nu sabap kanu
kategasʼu pamusungan nu ugaidʼa sia kanu punan-punan na dikena
maitu. 9 Ugaidʼa nia ku madtalu sa lekanu na apia entain i embelag sa
kaluma nin ka mangaluma sa ped na pakagkiuga sekanin nia tabia na
migkiuga su kaluma nin a entu.” 10 Na nia nadtalu nu ʼbpamangunut lun
na “Amaika man besen i kagkaluma, na nia pan mapia i di den ʼgkaluma
i taw.” 11 Daka nia inisumpatʼu Isa al-Masih kanilan na “Dikena langun
na taw na kadtindegan nin i man a ukit, ka endaw bu su inenggan sa
kapegkagaga sa maitu. 12 Ka aden manga taw a di den makapangaluma
ka naitʼin den gememaw i kada na kamamai nin enggu aden bun manga
taw a kinapun enggu manga taw a pinamili nilan i di kapangaluma
sabap kanu kapenggalebekʼin kanu kahanda nu Kadenan. Na u entain i
makagaga edtindeg sa nia na enggulan nin.”
Su manga Wata na Masupeg kanu Kapendatu nu Kadenan
(Markus 10:13-16; Luk 18:15-17)
13 Daka aden manga wata a ʼbpamananggiten lu kanu Isa al-Masih
asalʼa kadapenetan nin taman sa makapangeni-ngeni nin ugaidʼa
sinapalan nu ʼbpamangunut lun. 14 Na pidtaluan silan nu Isa al-Masih
sa “Di nu silan pedsapali. Suguti nu silan sa kasia nilan sa laki, ka maya
ba kanu manga wata ba a nia i malusud kanu kapendatu nu Kadenan.”
15 Na guna silan kadapeneti nu Isa al-Masih na ginemanat sekanin lu.
Su Kawasa na Mapasang i Kalusudʼin kanu Kapendatu nu Kadenan
(Markus 10:17-31; Luk 18:18-30)
16 Na aden manguda a mama a sinemupeg sa lekanin ka inidsa nin lun
i “Gulu, ngin i mapia a enggulan ku asalʼa matalima ku su uyag-uyag a
da taman nin?” 17 Na nia pidtalu nu Isa al-Masih sa lekanin na “Nginan
ka ibpagidsa nengka sa laki i pantag sa ngin i mapia? Su Kadenan bu
man i mapia. Ugaidʼa amaika pegkiugan nengka a maaden sa leka su
uyag-uyag a da taman nin na inggulalan nengka su manga kasuguan.”
Mataya 19
Magi NT Final draft.indb 66 3/24/2021 2:44:32 PM
67
k 19:19 Su manga kasuguan a nia na ebpun kanu Kinaliu 20 ayat 12 taman sa 16, Diutirunumi
5 ayat 16 taman sa 20 enggu Libitikus 19 l ayat 18 sia kanu Kitab Taurat. 19:28 Israil Nia ba su Nabi Yakub. Nia nabpunan nu sapulu enggu dua a tupu nu Israil na su
sapulu enggu dua a wata nin.
18 Na nia inisumpatʼu mama na “Endaw sa kanu manga kasuguan?” Na
nia menem inisumpatʼu Isa al-Masih sa lekanin na “Da ka mangimatay,
da ka ʼgkiuga, da ka manegkaw, da ka edsaksi sa dikena benal, 19 pagadati
ka su ama nengka enggu su ina nengka enggu ikalimu nengka su
pedʼengka sa mana bun kanu ginawa nengka.” k 20 Na nia pidtalu nu
mama na “Langun nu nia na ipenggulalan ku den. Ngin pan i kulang ku?”
21 Na nia inisumpatʼu Isa al-Masih sa lekanin na “Amaika pegkiugan
nengka a da kulangʼengka na uli ka, ka ʼbpasa ka su manga kaaden nengka
ka inggay nengka su pasa nin kanu manga miskinan ka enggu maaden
sa leka su kakawasan sa sulega, entu pan ka unut ka sa laki.”
22 Na guna makinegʼu mama su entu na minawa a sangat a nalidu i
ginawa nin ka madakel a benal su kaaden nin. 23 Daka nia pidtalu nu
Isa al-Masih kanu ʼbpamangunut lun na “Saben-sabenal a pedtalun ku
sa lekanu i malegen a benal i kalusudʼu kawasa kanu kapendatu nu
Kadenan. 24 Ka nia ku madtalu sa lekanu na nia malemu i kaludepʼu
unta kanu pesu nu lagum kumin kanu kalusudʼu kawasa kanu
kapendatu nu Kadenan.”
25 Na guna i entu makinegʼu ʼbpamangunut lun na sangat a nangagaip
silan sa nia nilan nadtalu na “Amaika maitu na entain pan besen i
malipuas?” 26 Na pidtulikan nu Isa al-Masih silan ka nia nin pidtalu
kanilan na “Su manusia na di nin magaga ugaidʼa su Kadenan na
dala di nin magaga.” 27 Daka nia nadtalu ni Pitru na “Panun menem
i maya ba sa lekami a nia a initabun nin su langun-langun ka enggu
makadtatanggunut sa leka? Ngin basi i makua nami a balas?” 28 Na nia
pidtalu nu Isa al-Masih kanilan na “Saben-sabenal a pedtalun ku sa
lekanu i sekanu a ʼbpamangunut sa laki na sia kanu kaayan nu Kaka
nu Manusia kanu kulesi nin ka endatu den sekanin kanu mangauma a
timpu a bagu a dunia na magagayan kanu bun kanu sapulu enggu dua
a kulesi ka enggu nu makukum su sapulu enggu dua a tupu nu Israil. l
29 Na apia entain man i tinemagak sa walay nin atawa ka suledʼin
magidsan i mama enggu babay, ama nin enggu ina nin, manga wata
nin atawa ka manga kalupan nin sabap sa laki na takep-temakep pan
Mataya 19
Magi NT Final draft.indb 67 3/24/2021 2:44:33 PM
68
m 20:2 sakadinarius Kanu entu a timpu na isa kanu manga kuleta nilan na bedtuan sa dinarius.
Sakadinarius i kadsalilidan a sagay a sukay nu gumagalebek kanu entu a timpu.
i matalima nin taman sa maaden pan sa lekanin su uyag-uyag a da
taman nin. 30 Na madakel kanu manga taw saguna a nakatagu sa unan
i makatagu silan sa ulian enggu su manga nakatagu menem sa ulian a
taw saguna na makatagu menem silan sa unan.
Su manga Gumagalebek kanu Pamumulanen a Ubas 20 1 “Kagina su kapendatu nu Kadenan na nia nin kalagidan
na mana bun su kigkuan kanu walay a mibpanay lemiu ka
ʼbpangilay sa gumagalebek lu kanu pamumulanen nin a ubas. 2 Na guna
silan makapasad magayun kanu manga gumagalebek sa sakadinarius m
i isukay nin kanilan kanu kagagabian na pinanggalebekʼin den silan
kanu pamumulanen nin a ubas. 3 Na kanu uras a manga ikasiyaw sa
mapita na linemiu menem sekanin, na aden menem nailay nin lu kanu
padian a ʼbpamedtindeg bu. 4 Na pidtalu nin kanilan i ‘Sekanu na amung
kanu bun enggalebek lu kanu pamumulanen ku a ubas ka sukayan
ku sekanu sa ngin i wagib.’ 5 Na linemu mambu silan. Na kanu kutika
menem a manga maudtu na linemiu menem sekanin. Na maitu bun ba
i pinggula nin kanu manga ikatelu sa malulem. 6 Na kanu uras a manga
ikalima sa malulem na linemiu menem sekanin, na aden menem nailay
nin a ʼbpamedtindeg bu. Daka nia nin pidtalu kanilan na ‘Nginan ka
kagagabian na ʼbpamedtindeg kanu bu sia a dala penggalebeken nu?’
7 Na nia nilan inisumpat sa lekanin na ‘Kagina dala papenggalebek
sa lekami.’ Na nia nin menem inisumpat na ‘Angay kanu lu kanu
pamumulanen ku ka enggalebek kanu lu.’
8 “Na guna su pegkagabi den na nia pidtalu nu kigkuan kanu
pamumulanen a ubas kanu ʼgkasaligan nin na ‘Tawag ka su manga
gumagalebek ka inggay nengka kanilan su sukay nilan, iganatʼengka
kanu nangauli a pinanggalebek taman den kanu nangauna.’ 9 Na
sinemupeg su manga gumagalebek a nangauli a nia nin den kinabpun
enggalebek na manga ikalima den sa malulem, na uman i isa kanilan
na nakatalima sa sakadinarius. 10 Na sinemupeg menem su nangauna
lemudsu enggalebek, na nia ʼgkangadtalu na ginawa nilan na labi a
masela i matalima nilan. Ugaidʼa nia nilan bun natalima na sakadinarius
Mataya 19 , 20
Magi NT Final draft.indb 68 3/24/2021 2:44:34 PM
69
bun i uman i isa kanilan. 11 Daka mimbuku silan kanu kigkuan, 12 sa
nia nilan pidtalu na ‘Sakauras bu i kinanggalebekʼu nia a manga taw
na pinadtimbangʼengka den sa lekami a nagagabian i kinanggalebekʼin
enggu tinemigkel kanu mayaw a senang.’ 13 Ugaidʼa nia nin pidtalu
kanu isa kanilan na ‘Pakat, dikena ku seka pedtalimbuten. Nia ta man
napagayunan na sakadinarius bu kanu kagagabian. 14 Na kua ka den i
sukay nengka ka uli ka den. Ugaidʼa pegkiugan ku pedsukay su nangauli
a nia sa mana bun sa leka. 15 Ka aden man kawagib ku sa kagkiug-kiug
ku kanu kaaden ku. Basi ʼbpangalikudan nengka bu i kabpangenggay ku
a nia.’
16 “Na maya bun ba sia kanu kandatu nu Kadenan. Madakel kanu
manga taw saguna a nakatagu sa ulian i makatagu silan sa unan enggu
su manga nakatagu menem sa unan na makatagu menem silan sa ulian.”
Su Ikatelu a Kinapayagʼu Isa al-Masih pantag kanu Kapatay nin
(Markus 10:32-34; Luk 18:31-34)
17 Na kanu kabpagangay nu Isa al-Masih sa Awrusalim na tinalipulu
nin embitiala su sapulu enggu dua a ʼbpamangunut lun ka pidtalu nin
kanilan sia sa lalan i 18 “Ilay nu, nia tanu den sa lalan a ipebpawang
sa Awrusalim, na su Kaka nu Manusia na ipalad kanu manga mapulu
nu ʼbpamangurban enggu kanu manga gulu nu pangitaban ka sugaten
nilan sa kawagib sa dait a matay sekanin. 19 Na ipaladʼilan sekanin kanu
manga dikena-Yahudi asalʼa mapagumpak enggu mapametay taman
sa itutuk kanu kayu a pinambalawaga ugaidʼa kanu ikatelu nin gay na
embibiag sekanin ʼbpaluman.”
Su Kanggihad kanu Ginawa
(Markus 10:35-45)
20 Daka sinemupeg kanu Isa al-Masih su kaluma ni Zabidi a pedʼin su
dua kataw a wata nin a si Yakub enggu si Yuhan ka sinemugiud sekanin
kanu Isa al-Masih ka aden ʼbpangenin nin lun. 21 Na nia inidsa nu Isa
al-Masih sa lekanin na “Ngin i kahanda nengka?” Na nia inisumpatʼu
babay sa lekanin na “ʼBpangenin ku i sia kanu kandatu nengka na
paayan ka su dua kataw a wata ku a nia, sia sa kawanan nengka i
sakataw, sia sa biwangʼengka menem i sakataw.” 22 Na nia pidtalu
nu Isa al-Masih na “Di nu ʼgkatuntayan u ngin i ʼbpangenin nu a nan.
Mataya 20
Magi NT Final draft.indb 69 3/24/2021 2:44:35 PM
70
n 20:22 Su kamalasayan a matala ku na nia nin maena sa basa a Grik na tagayan a
ʼbpagineman ku.
Ngintu, makagaga kanu kanu kamalasayan a matala ku? n” Na nia nilan
inisumpat na “Uway, makagaga kami.” 23 Na nia nin pidtalu kanilan na
“Uway, makagaga kanu kanu kamalasayan a matala ku ugaidʼa su kaayan
kanu tampal sa kawanan ku enggu kanu biwang ku na dikena saki i
pegkakataw sa entu ugaidʼa inadil i entu nu Ama ku kanu manga taw a
inadilan nin lun.”
24 Na guna makinegʼu sapulu kataw pan a ʼbpamangunut lun na
nasakit i ginawa nilan kanu dua kataw a entu a edtebped sa pused.
25 Daka tinawag silan nu Isa al-Masih ka nia nin pidtalu kanilan
na “Katawan nu na su manga mapulu nu manga bangsa na sangat a
pendatuan nilan su manga taw nilan enggu sangat a ipebpagilay nilan
su kabagelʼilan kanilan. 26 Ugaidʼa nia dait na dikena maitu sia sa lekanu
ka nia pan mula na apia entain sa lekanu i miug mabaluy a balapantag
a taw na dait a mabaluy a panunugun. 27 Na apia entain menem i miug
mangunanan na dait a mabaluy a ulipen, 28 ka mana bun man su Kaka
nu Manusia a dikena nia nin kinasia i pedtalagadan sekanin ka nia nin
kinasia na sekanin i pedtalagad taman sa inggihadʼin i umulʼin asalʼa
maaun su madakel a taw.”
Su Kinapagkapia nu Isa al-Masih kanu Dua Kataw a Di Pakailay
(Markus 10:46-52; Luk 18:35-43)
29 Na kanu kinaganatʼu Isa al-Masih sa Yariku na madakel a benal
a taw i minunut lun. 30 Daka aden dua kataw a di pamakailay lu kanu
ligidʼu lalan a ʼbpagagayan, na endaw i kinakinegʼilan sa ʼbpagukit su Isa
al-Masih na inilalisʼilan edtalu i “Mapulu a tupu nu Daud, ikalimu kami
nengka pan!” 31 Ugaidʼa sinapalan silan nu madakel a taw sa temelen
silan ugaidʼa makin nilan pan inisegan i kinalalisʼilan sa “Mapulu a tupu
nu Daud, ikalimu kami nengka pan!” 32 Daka mibpalen su Isa al-Masih
ka tinawagʼin silan ka nia nin pidtalu kanilan na “Ngin i pegkiugan nu a
enggulan ku sa lekanu?” 33 Na nia nilan inisumpat kanu Isa al-Masih na
“Mapulu, ukai ka pan su mata nami.” 34 Na nalat i nanamʼu Isa al-Masih
kanilan. Daka dinapenetan nin su mata nilan, na kanu entu demun ba
na nakailay silan taman sa pidtatanggunutan nilan su Isa al-Masih.
Mataya 20
Magi NT Final draft.indb 70 3/24/2021 2:44:37 PM
71
o 21:4 manga nabi Su nabi sia a nalabit na nia ba p su Nabi Zakaria enggu su Nabi Isayas. 21:5 manga taw sa Awrusalim Sa basa a Grik na wata a babay nu Zion. Su nia a kadtalu na
bayukʼu manga taw a Hibru atawa ka Yahudi a nia nin maena na taw sa Awrusalim ka su Zion na
q danden a ngala nu Awrusalim. 21:5 Ebpun i nia sia kanu Kitab a Inisulatʼu Nabi Zakaria 9 ayat 9 enggu sia kanu Kitab a
Inisulatʼu Nabi Isayas 62 ayat 11.
Su Kinauma nu Isa al-Masih sa Awrusalim
(Markus 11:1-11; Luk 19:28-40; Yuhan 12:12-19) 21 1 Na guna su pakasupeg den lu sa Awrusalim su Isa al-Masih
enggu su ʼbpamangunut lun taman sa nakauma silan kanu
dalepa a bedtuan sa Bitpaig lu kanu Palaw nu Ulibus na sinugu nu Isa
al-Masih su dua kataw a ʼbpamangunut lun 2 sa nia nin lun pidtalu na
“Lu kanu kanu dalepa a nan sa ʼgkasangulan nuʼa, ka endaw i kauma nu
na aden mailay nu lu a iniketan a kimar a aden pipisʼin. Na bekali nu
ka itʼu silan sia sa laki. 3 Na u aden ʼgkenu sa lekanu sa entu, na edtalu
nu kanilan i nasisita nu Mapulu su nia. Na paganaten kanu nilan
mamagayas.” 4 Na kanu nia ba a nanggula na natuman su nakadalem
kanu kitab a sia nakanggulalan kanu manga nabi o a
5 “Edtalu nu kanu manga taw sa Awrusalim p i
‘Ilay nu, pakauma su Datu nu a mababa i muletadʼin a
nia nin bu pigkudan na su pipis a kimar.’ ” q
6 Daka ginemanat den mambu su dua kataw a ʼbpamangunut lun ka
pinggula nilan den su inisugu nu Isa al-Masih kanilan 7 taman sa
naitʼilan man su kimar enggu su pipisʼu kimar lu kanu Isa al-Masih. Na
inampisan nilan su entu kanu manga lambungʼilan, entu pan ka pigkudan
nu Isa al-Masih. 8 Na su madakel a benal a taw na inipamelatʼilan su
manga lambungʼilan lu kanu lalan enggu su manga ped menem na
namegkua sa manga laun na kayu ka inibelatʼilan bun kanu lalan. 9 Na
su madakel a taw a ʼgkangauna enggu ʼbpamedtundug kanu Isa al-Masih
na ibpamelalisʼilan i
“Pugin su tupu nu Daud!
Palihalan su pakauma a sinugu nu Kadenan!
Pugin su Kadenan a lu sa sulega!”
10 Na guna su ʼbpeludep den su Isa al-Masih kanu siudad a Awrusalim
na timbang a langun na taw lu na nangabusiug silan sa nia nilan
Mataya 21
Magi NT Final draft.indb 71 3/24/2021 2:44:38 PM
72
r 21:13 Ebpun i nia sia kanu Kitab a I s nisulatʼu Nabi Isayas 56 ayat 7. 21:16 Ebpun i nia sia kanu Manga Sengal 8 ayat 2 sia kanu Kitab Zabur.
pamakaidsa na “Entain i nia?” 11 Na nia mambu ʼbpamedtalun nu
madakel a taw na “Sekanin su nabi a si Isa, a taw sa Nasarit a sakupʼu
prubinsia a Galili.”
Su Kinapamugaw nu Isa al-Masih kanu manga Padagang
lu kanu Suti a ʼBpagagaman
(Markus 11:15-19; Luk 19:45-48; Yuhan 2:13-22)
12 Na linemu su Isa al-Masih kanu lama-lama nu Suti a ʼBpagagaman
ka pinamugaw nin su langun nu padagang enggu su ʼbpamamasa taman
sa pinamangkulatʼin su lamisan nu ʼbpamanambi sa kuleta enggu su
manga ayanan nu manga padagang sa malapati 13 ka nia nin pidtalu
kanilan na “Nia nakadalem kanu kitab na ‘Su walay ku na bedtuan
sa walay a ʼbpangeni-ngenian.’ r Ugaidʼa inumbalʼu a salagʼu manga
tanegkawn.”
14 Na aden di pamakailay enggu di pamakalakaw i nangeni sa
tabang kanu Isa al-Masih lu kanu Suti a ʼBpagagaman, na pinagkapia
nin mambu silan. 15 Ugaidʼa sangat a nalipunget su manga mapulu
nu ʼbpamangurban enggu su manga gulu nu pangitaban guna nilan
mailay su manga kagaipan a entu a pinggula nu Isa al-Masih taman
den kanu kabpamelalisʼu manga wata lu kanu Suti a ʼBpagagaman sa
“Pugin su tupu nu Daud!” 16 Na nia nilan pidtalu kanu Isa al-Masih na
“Nginan, ʼgkakinegʼengka bun i pedtalun na manga wata a nan?” Na nia
inisumpatʼu Isa al-Masih kanilan na “Uway, ʼgkakineg ku. Ngintu, da
nu pamun mabatia kanu kitab i ‘Pigkahanda nu Kadenan i kapugi sa
lekanin nu manga wata apeg den nu manga wata a pedsusu pamun’ s?”
17 Guna su maitu na tinagakʼin silan ka linemu kanu dalepa a Bitani ka
lu ba sekanin napalepas sa magabi.
Su Kinalanesʼu Kayu a Igus
(Markus 11:12-14; Markus 11:20-24)
18 Na kanu kinagkapita sa kapembalingan nu Isa al-Masih lu sa
Awrusalim na nagutem sekanin. 19 Daka aden nailay nin a kayu a
igus sia kanu ligidʼu lalan, na pibpawangan nin su entu ugaidʼa dala
Mataya 21
Magi NT Final draft.indb 72 3/24/2021 2:44:39 PM
73
natun nin lun a unga ka laun bu. Na nia nin pidtalu kanu kayu a igus
na “Iganat saguna na di ka den munga taman sa taman.” Na kanu
entu demun ba na migkulay su kayu a igus. 20 Na guna mailay i entu
nu ʼbpamangunut lun na sangat a nangagaip silan taman sa nia nilan
nadtalu na “Panun a entu i kinadsambuta demun malanesʼu kayu a
igus?” 21 Na nia inisumpatʼu Isa al-Masih kanilan na “Saben-sabenal a
pedtalun ku sa lekanu i amaika aden saligʼu taman sa dala kandua-dua
nu lun na dikena maya bu ba i magaga nu enggula kanu pinggula
ku kanu kayu a igus ka apia nia nu pan edtalun kanu palaw i ialatʼin
i ginawa nin kanu lagat na manggula su entu. 22 Na langun man na
ipangeni-ngeni nu na matalima nu amaika aden saligʼu.”
Su Kinaidsa kanu Isa al-Masih pantag kanu Kawagibʼin
(Markus 11:27-33; Luk 20:1-8)
23 Na nakauma menem su Isa al-Masih kanu Suti a ʼBpagagaman. Na
kanu kabpamandu nin lu na sinupegan sekanin nu manga mapulu nu
ʼbpamangurban enggu su ʼgkangaunutan nu manga Yahudi ka inidsa
nilan lun i “Ngin i kawagibʼengka sa kapenggula nengka sa langun nu
nia? Entain i minenggay lun i nia sa leka?” 24 Na nia inisumpatʼu Isa
al-Masih kanilan na “Aden satiman a makaidsa ku sa lekanu. Amaika
ka sawalen nu, na edtalun ku bun mambu sa lekanu u endaw nakabpun
su kawagib ku sa kapenggula ku kanu langun nu nia. 25 Ngintu, endaw
ebpun su kawagibʼu Yahiya sa kabpanalawat, kanu Kadenan atawa ka
kanu manusia?” Na mimbibitialai silan sa nia nilan pidtalu kanu uman
i isa kanilan na “Amaika nia tanu edtalun i ebpun kanu Kadenan na
idsa nin sa lekitanu u ngintu ka da tanu palitiayi si Yahiya. 26 Ugaidʼa
amaika nia tanu menem edtalun i ebpun sa manusia na makagilek i
madakel a nia a taw ka langun nilan na ʼbpaginugut sa nabi si Yahiya.”
27 Daka nia nilan bu nakasumpat kanu Isa al-Masih na “Di nami
katawan.” Na nia mambu pidtalu nu Isa al-Masih kanilan na “Amaika
maitu na di ku bun edtalun sa lekanu u endaw nakabpun su kawagib ku
sa kapenggula ku sa langun nu nia.
Su Pakenalan pantag kanu Dua Kataw a Wata
28 “Ngin basi i kapegkailay nu sa nia? Aden mama a aden dua kataw a
wata nin a mama. Sinupegan nu mama su kaka a wata nin ka pidtalu
Mataya 21
Magi NT Final draft.indb 73 3/24/2021 2:44:39 PM
74
t 21:33 Su lupitan na ubas sia na kinalutan sa pedsalulungan sa igʼu ubas a ʼbpelupiten.
nin lun i ‘Datu, enggalebek ka pan saguna lu kanu pamumulanan tanu
a ubas.’ 29 Ugaidʼa nia inisumpatʼu wata na ‘Di aku pegkiug.’ Ugaidʼa da
matana-tana na midsambi su itungan nin ka linemu bun lawa sekanin.
30 Na sinupegan menemʼu mama su ikadua a wata nin ka maitu bun ba
i pidtalu nin kanu pidtalu nin kanu kaka a wata nin. Na nia menem
inisumpatʼu wata a nia na ‘Uway, lemu aku Ama.’ Ugaidʼa nia mauli sa
entu na da sekanin lu. 31 Na entain basi kanu dua kataw a entu a manga
wata i naginugut kanu kiugʼu ama nin?” Na nia nilan inisumpat na
“Su kaka a wata.” Daka nia mambu pidtalu nu Isa al-Masih kanilan na
“Saben-sabenal a pedtalun ku sa lekanu i nia pan mauna makalusud
kanu kapendatu nu Kadenan su ʼbpamangubela sa buwis enggu su
manga sundal kumin sa lekanu, 32 ka su Yahiya na nakatingguma sa
lekanu asalʼa makatutulu nin sa lekanu su ukit sa kaikelasan ugaidʼa
da nu sekanin paginuguti. Na su manga taw a nia a ʼbpamangubela sa
buwis enggu su manga sundal na pinaginugutan nilan su Yahiya.
Ugaidʼa sekanu, na apia nailay nu den i midtataubat den silan na da
kanu bun edtataubat.
Su Pakenalan pantag kanu manga Dupang a ʼBpangangawid
(Markus 12:1-12; Luk 20:9-19)
33 “Pakikinegʼu pamun su ped pan a nia a pakenalan. Aden mama
a namumulan sa ubas. Inaladʼin su pamumulanan nin a entu enggu
inumbalan nin sa lupitan na ubas t taman sa pinatindegan nin
sa ʼbpanandengan. Entu pan ka inipatuludu nin kanu manga
ʼbpangangawid ka linemu sa mawatan a dalepa. 34 Guna su nauma
den su kapegkasabpet na napasugu sekanin sa manga ulipen nin lu kanu
manga ʼbpangangawid asalʼa makua nin su umun nin sa kanu nasabpet.
35 Ugaidʼa sinigkemʼu manga ʼbpangangawid su manga ulipen nin. Na su
sakataw na pinametay nilan enggu su sakataw menem na inimatayan
enggu su sakataw menem na pinamalantay nilan sa watu. 36 Na
sinemugu menem su kigkuan sa labi pan i kadakelʼin a ulipen lu kanu
manga ʼbpangangawid. Na maitu bun ba i pinakaidan nilan lun
kanu nangauna a entu a sinugu. 37 Nia den mauli sa entu na nia nin
den sinugu na su wata nin a mama sa nia nin ʼgkadtalu na ginawa na
Mataya 21
Magi NT Final draft.indb 74 3/24/2021 2:44:40 PM
75
u 21:42 balapantag kanu langun nu watu nu walay Nia nin maena na su watu a nia na nabaluy
a mabagel sa langun kanu edsiap-siapan nu udsadan nu walay. Su manga taw kanu entu a timpu
na nia nilan ukit kanu kapembalay nilan na pebpatpasagin nilan su mangasela a watu ka entu
ba i ʼbpagusalen nilan a kasangkapan sa kapembalay nilan. Dait a mabagel a benal su watu a
usalen kanu udsadan nu walay asalʼa mabagel bun su walay. Nia ba a ibaratan a pedtalun nu Isa
al-Masih na pantag demun kanu ginawa nin ka sekanin man i binaluy nu Kadenan a mabagel a
udsadan nu lumpukan nu langun nu ʼbpamaginugut v kanu Kadenan. 21:42 Ebpun i nia sia kanu Manga Sengal 118 ayat 22 taman sa 23 sia kanu Kitab Zabur.
‘Pagadatan nilan su wata ku a nia.’ 38 Ugaidʼa guna mailay nu manga
ʼbpangangawid su wata nin na nia nilan pidtalu kanu uman i isa kanilan
na ‘Sia kanu ka nia den su pebpusakan, imatayan tanu sekanin ka enggu
tanu makua su ipebpusaka lun a nia.’ 39 Daka endaw i kinauma nu wata
nin na sinigkemʼilan ka inidtugʼilan lu kanu liu nu pamumulanan a ubas
ka inimatayan nilan. 40 Na guna den makauma su kigkuan kanu
pamumulanan a ubas, na ngin basi i enggulan nin kanu manga
ʼbpangangawid a entu?” 41 Na nia nilan lun inisumpat na “Imatayan nin
su manga dupang a entu a manga taw entu pan ka ipatuludu nin su
pamumulanan nin a ubas sa ped a manga ʼbpangangawid a makaenggay
lun sa umun sa uman makasabpet.”
42 Na nia pan pidtalu nu Isa al-Masih kanilan na “Ngintu, da nu
pamun mabatia su nakadalem kanu kitab a
‘Su watu a inendan nu manga panday na entu bun ba i nabaluy
a balapantag kanu langun nu watu nu walay. u
Su Kadenan i migkahanda sa entu a nanggula.
Sangat a makagaip-gaip kanu mata nu uman i isa su entu a
kahanda nu Kadenan’ v?
43 Na nia ba i sabapʼin ka ngintu ka pedtalun ku sa lekanu i su
kapendatu nu Kadenan na iawa den sa lekanu ka inggay kanu bangsa a
penggalebeken nin su dait a enggalebeken nu taw a luyud kanu Kadenan.
44 Na apia entain i makagebpa kanu nia ba a watu na malupet-lupet enggu
apia entain menem i kaulugan nu nia ba a watu na matapung-tapung.”
45 Na guna i entu makinegʼu manga mapulu nu ʼbpamangurban enggu
su manga taw a lusud kanu lumpukan a Parisiyu na naimamanan nilan i
silan i pedtumbuken nu Isa al-Masih kanu entu a pakenalan nin. 46 Daka
pebpapangilay nilan u panun i kasigkemʼilan kanu Isa al-Masih ugaidʼa
ʼgkagilekan silan kanu madakel a taw kagina ipedtimbangʼilan su Isa
al-Masih sa isa bun a nabi.
Mataya 21
Magi NT Final draft.indb 75 3/24/2021 2:44:42 PM
76
w 22:2 Sultan Su Sultan x sia a linabit na su Kadenan. y 22:2 wata nin a mama Su wata a mama sia a linabit na su Isa al-Masih. 22:4 manga ulipen Su nalabit sia a manga ulipen na su manga nabi a sinugu nu Kadenan sia sa
dunia.
Su Pakenalan pantag kanu Masela a Kapegkalilang
(Luk 14:15-24) 22 1 Na nia pan pidtalu nu Isa al-Masih kanilan sa ukit a pakenalan na
2 “Sia kanu kapendatu nu Kadenan na nia nin kalagidan na mana
bun su isa a Sultan w a pebpakalagianan nin sa masela a kapegkalilang
su wata nin a mama. x 3 Na pinaangayan nin kanu manga ulipen nin su
langun nu pinangenggat kanu entu a pakalagian. Ugaidʼa dala pegkiug
pedtalabuk kanilan. 4 Na napasugu menem sekanin ʼbpaluman kanu ped
a manga ulipen y lu kanilan sa nia nin katigan na ‘Edtalu nu kanu manga
pinangenggat a entu i lemu den silan kanu pegkalilangan ka naadil den
su manga pegken, nasumbali den su pinagkasebud a sapi taman sa nalutu
den su langun.’ 5 Ugaidʼa da silan ipamamantagʼu pinamangenggat a entu
ka makin minawa su uman i isa, aden linemu kanu inawidan nin, su ped
na linemu kanu pendagangan nin, 6 su ped menem na sinigkemʼilan su
manga ulipen ka pinamungkaidanan nilan taman sa inimatayan nilan.
7 Na sangat a nalipunget su Sultan. Daka pinasuguan nin kanu manga
sundalu nin sa kaimatay kanu namangimatay taman sa inipatutungʼin su
dalepa nilan. 8 Entu pan ka pidtalu nin kanu manga ulipen nin i ‘Kagina
ka naadil den su pakalagian a nia, ugaidʼa su manga pinangenggat na da
makadait kanu nia, 9 na makin kanu lu kanu manga lalan ka enggatʼu kanu
pegkalilangan su apia entain a mailay nu.’ 10 Na linemu den mambu su
manga ulipen kanu manga lalan ka pinangenggatʼilan den su apia entain
a nailay nilan a manga taw magidsan i dupang atawa ka dikena taman sa
napenu na manga taw a tinemalabuk su entu a pegkalilangan.
11 “Na linemudep mambu su Sultan ka ʼbpagilayn nin su manga ana.
Daka nailay nin su isa a mama a dala makambalegkas sa balegkas sa
kapegkalilang. 12 Na pidtaluan nin su mama sa ‘Pakat, nginan ka sia
ka a da ka makambalegkas sa balegkas sa kapegkalilang?’ Ugaidʼa di
pakasumpat su mama. 13 Daka pidtalu nu Sultan kanu manga ulipen nin
i ‘Pawikʼu su ay nin enggu lima nin ka idtugʼu lu kanu kalibutengan a
ʼbpamanguliang i taw nin enggu ʼbpamegkiget i ngipen nin.’ ”
Mataya 22
Magi NT Final draft.indb 76 3/24/2021 2:44:43 PM
77
z 22:16 manga taw nu Hirud Na manga taw a Yahudi a balapantag enggu mabagel. Na binedtuan
silan sa taw nu Hirud sabap sa lamig silan kanu sakambinabatan ni Hirud a pinandatu nu Sultan
sa Ruma kanu dalepa a Palistin.
14 Na nia pan pidtalu nu Isa al-Masih na “Madakel man su pinangenggat
ugaidʼa paidu bu su manga napamili.”
Su Kapendulat kanu Isa al-Masih pantag kanu Kapembayad sa Buwis
(Markus 12:13-17; Luk 20:20-26)
15 Daka su manga taw a lusud kanu lumpukan a Parisiyu na
namangawa ka pinagitungʼilan u panun i kadulatʼilan kanu Isa al-Masih
sia kanu manga kadtalu nin. 16 Na sinemugu silan kanu ʼbpamangunut
kanilan apegʼu manga taw nu Hirud z lu kanu Isa al-Masih. Na nia nilan
pidtalu sa lekanin na “Gulu, katawan nami i matidtu ka a taw enggu
bantang su ibpamandu nengka kanu manga taw a lalan kanu Kadenan.
Di ka mapambidaya enggu di nengka ʼbpagilayn su malatabatʼu taw.
17 Na ngin i kailay nengka lun, ngintu, wagib sa lekitanu a manga
Yahudi i kabayad sa buwis kanu Sultan sa Ruma atawa ka dili?” 18 Na
ʼgkatawan bun nu Isa al-Masih su mawag a kahanda nilan. Daka nia nin
inisumpat kanilan na “Manga taw a dikena senep sa atay i kabpagagama
nin, nginan ka pembatalun aku nu? 19 Pananggiti aku nu sia sa kuleta
a ʼbpagusalen sa kapembayad sa buwis.” Na initan nilan mambu sa
dinarius. 20 Daka nia pidtalu nu Isa al-Masih kanilan na “Entain i kipalas
sa nia enggu entain i kingala lun?” 21 Nia nilan inisawal na “Kanu
Sultan sa Ruma.” Daka nia nin pidtalu kanilan na “Amaika maitu na
inggay nu kanu Sultan su ngin i kanu Sultan enggu inggay nu kanu
Kadenan su ngin i kanu Kadenan.” 22 Na guna nilan makineg su nia
na sangat a nangagaip silan taman sa namakaawa silan.
Su Kinabatalu kanu Isa al-Masih pantag kanu Kambibiag ʼBpaluman
(Markus 12:18-27; Luk 20:27-40)
23 Na kanu entu bun ba a gay na aden manga taw a lusud kanu
lumpukan a Sadusiyu a pedtalu sa dala kambibiag ʼbpaluman nu
namamatay i sinemupeg kanu Isa al-Masih ka inidsa nilan lun i
24 “Gulu, nia inisulatʼu Nabi Musa kanu kitab na ‘Amaika su mama ka
minatay a dala makambata kanu kaluma nin na dait a pangaluman
Mataya 22
Magi NT Final draft.indb 77 3/24/2021 2:44:44 PM
78
a 22:24 Ebpun i nia sia kanu Diutirunumi 25 ayat 5 taman s b a 6 sia kanu Kitab Taurat. 22:32 Saki su Kadenan a pedsimban nu Ibrahim, Iskak enggu Yakub Nia nin maena na
apia dala den sia sa dunia su Nabi Ibrahim, Nabi Iskak enggu su Nabi Yakub na sia kanu adapan
nu Kadenan lu sa sulega na bibiag bun silan. Pedsimba pamun silan kanu adapan nu Kadenan
sampay saguna. Su nia a ayatan na ebpun kanu Kinaliu 3 ayat 6 sia kanu Kitab Taurat.
nu suledʼin a mama su balu nin ka su mambata nilan na mabaluy a
wata nu suledʼin a entu a minatay.’ a 25 Na aden pitu kataw a edsusuled
a mama. Na su kaka sa langun na nangaluma ugaidʼa minatay a dala
makamuliataw. Na pinangaluma nu ikadua su balu nu kaka nin. 26 Na
maitu bun ba i nanggula nin na minatay bun a dala makamuliataw.
Daka pinangaluma menemʼu ikatelu taman sa nagkaluma man langun
nu babay su pitu kataw a edsusuled a dala makamuliataw. 27 Nia mauli
sa entu na minatay bun su babay. 28 Na sia kanu kambibiag ʼbpaluman
nu namamatay na entain kanu pitu kataw a entu a edsusuled i kikaluma
kanu babay? Kagina nagkaluma nin silan langun.” 29 Nia inisumpatʼu
Isa al-Masih kanilan na “Pakasibay kanu sabap sa di nu ʼgkatuntayan su
nakadalem kanu kitab enggu su kabarakatʼu Kadenan. 30 Kagina kanu
kambibiag ʼbpaluman nu namamatay na dikena den ʼbpangaluma su
manga mama enggu dikena den ʼbpangaluman su manga babay ka mana
den silan manga malaikat lu kanu sulega. 31 Ugaidʼa makapantag sa u
embibiag ʼbpaluman su namamatay na ngintu, da nu pamun mabatia sia
kanu kitab su kinadtalu nu Kadenan sa lekanu sa
32 ‘Saki su Kadenan a pedsimban nu Ibrahim, Iskak enggu Yakub’ b?
Su namamatay na di den pakasimba kanu Kadenan ka su manga bibiag
bu i pakasimba lun.” 33 Na guna makinegʼu madakel a taw su nia a
panduan nin na sangat a nangagaip silan.
Su Balapantag sa Langun na manga Kasuguan
(Markus 12:28-34; Luk 10:25-28)
34 Ugaidʼa su manga taw a lusud kanu lumpukan a Parisiyu na guna
nilan makineg i da den kasumpati nu manga taw a lusud kanu lumpukan
a Sadusiyu su Isa al-Masih na mindidilimudan silan ka pibpawangan
nilan su Isa al-Masih. 35 Na isa kanilan a gulu bun nu pangitaban i
minatalu kanu Isa al-Masih sa nia nin inidsa lun na 36 “Gulu, endaw kanu
manga kasuguan i balapantag sa langun?” 37-38 Na nia inisumpatʼu Isa
al-Masih na “Nia balapantag sa langun kanu manga kasuguan na ‘Ikalimu
Mataya 22
Magi NT Final draft.indb 78 3/24/2021 2:44:45 PM
79
c 22:37-38 Ikalimu nengka su Kadenan a Mapulu sa senep sa atay Nia amadan sa kakalimu
kanu Kadenan na sia kanu kanggulalan kanu langun nu kasuguan nin, dikena nia nin bu
sabap i gilek sa lekanin ka sabap kanu senep sa atay a limu sa lekanin. Di nengka kalinian a
masungkangd ʼengka su kahanda nin. e 22:37-38 Ebpun i nia sia kanu Diutirunumi 6 ayat 5 sia kanu Kitab Taurat. f 22:39 Ebpun i nia sia kanu Libitikus 19 ayat 18 sia kanu Kitab Taurat. 22:44 Ebpun i nia sia kanu Manga Sengal 110 ayat 1 sia kanu Kitab Zabur. Kanu nia ba a kitab
na su Kadenan a Mapulu na ipembitiala nin su Masih a pedtawagen nu Nabi Daud sa Mapulu nin
g apia nia nin pan kaaden i su Masih na embatan pan sia kanu tupu nin. 23:2 silan i nasanganan sa kapamandu sa kanu kasuguan nu Musa Nia nin maena sa basa a
Grik na silan i ʼbpagagayan kanu kulesi nu Musa.
nengka su Kadenan a Mapulu sa senep sa atay, c ginawa enggu itungan.’ d
39 Nia menem temundug na ‘Ikalimu nengka su pedʼengka sa mana bun
kanu ginawa nengka.’ e 40 Na naputus kanu nia ba a dua a kasuguan su
langun nu kasuguan nu Musa enggu su panduan nu manga nabi.”
Su Kinaidsa nu Isa al-Masih kanu manga Taw pantag kanu Masih
(Markus 12:35-37; Luk 20:41-44)
41 Na gagalu na ʼgkangalimud pamun su manga taw a lusud kanu
lumpukan a Parisiyu na minidsa su Isa al-Masih kanilan 42 sa nia nin
inidsa na “Sa lekanu a kalangan, entain i kitupu kanu *Masih?” Na nia
nilan inisawal na “Tupu nu Daud.” 43 Daka nia pidtalu nu Isa al-Masih
kanilan na “Panun a entu ka tinawagʼu Daud sa Mapulu su Masih sa
kanu kinadtalu nin sia nakanggulalan kanu Suti a Ruh sa
44 ‘Pidtalu nu Kadenan a Mapulu kanu Mapulu ku i
“Ayan ka sia tampal kanu kawanan ku
taman sa pasugiuden ku su manga kuntela nengka
kanu paladʼu ay nengka” ’ f?
45 Na amaika maitu sa tinawagʼin sa Mapulu, na panun a entu i kinadtupu
nin lun?” 46 Na apia sakataw na dala nakasawal lun. Na iganat kanu entu
ba na da den nakatika lun midsa.
Su Kaingat kanu ʼGkangaunutan nu manga Yahudi
(Markus 12:38-39; Luk 11:43; Luk 11:46; Luk 20:45-46) 23 1 Daka nia pidtalu nu Isa al-Masih kanu madakel a taw enggu
kanu ʼbpamangunut lun na 2 “Su manga gulu nu pangitaban
enggu su manga taw a lusud kanu lumpukan a Parisiyu na silan i
nasanganan sa kapamandu sa kanu kasuguan nu Musa. g 3 Na paginuguti
Mataya 22 , 23
Magi NT Final draft.indb 79 3/24/2021 2:44:45 PM
80
h 23:5 taguan a dinidaleman kanu kadtalu nu Kadenan a inibalud kanu biasʼilan enggu
kanu ngelay nilan Su nia na mana taguan a patpasagi a manaut enggu inumbal ebpun kanu
upisʼa binatang. Sia kanu adat-betadʼilan na langun a balaagama a mama a matua enggu iganat
sa sapulu enggu telu lagun su umulʼin na ipembaludʼilan su entu a taguan kanu biasʼilan enggu
kanu ngelay nilan labi-labi den kanu timpu a kabpangeni-ngeni nilan. Na amaika masela su
taguan a entu kanu biasʼilan na pebpagilay i entu sa balaagama gaid silan. Na mailay i nia sia
kanu Diutirunumi 6 ayat 8; 11 ayat 18 sia kanu Kitab Taurat. Dinaleman nilan su entu a taguan
kanu kadtalu nu Kadenan a sia sa Kitab Taurat a Su Kinaliu 13 ayat 1 taman sa 10 enggu ayat 11
taman sa 16, Diutirunumi 6 ayat 4 taman s i a 9; 11 ayat 13 taman sa 21. 23:5 su kapapegkalendu nilan kanu palumpungʼu balegkasʼilan Nia ba su adat-betadʼu
manga taw a Yahudi sa ukit a kapailay nilan sa penggalebeken nilan su kahanda nu Kadenan
enggu ipenggulalan nilan su kasuguan nu Kadenan. Na su manga balaagama na papegkalendun
nilan su palumpungʼu balegkasʼilan asalʼa pakapailay nilan kanu manga taw i saben-sabenal a
ipenggulalan nilan su kasuguan nu Kadenan. Nia palasʼu iket a nia na bilu a ibpagiketʼilan kanu
j pat a pisukʼu balegkasʼilan. 23:8 Su linabit sia a gulu na su Isa al-Masih.
nu su langun nu ibpamandu nilan ugaidʼa di nu munuti su
penggalebeken nilan kagina matagʼilan ibpamandu su entu na
dikena nilan ipenggulalan. 4 Su ibpamandu nilan na nia nin kalagidan
na mana nilan pinadtitimpung su mangaugat a it a mapasang a benal
ʼbpananggiten ka inipapananggitʼilan kanu manga taw ugaidʼa dikena
silan pedtabang sa panun i kagkapegkagʼu kabpananggit lun.
5 “Na langun nu penggalebeken nilan na penggalebeken nilan bu i
entu asalʼa mailay nu taw. Upama, su kapapegkasela nilan kanu taguan
a dinidaleman kanu kadtalu nu Kadenan a inibalud kanu biasʼilan enggu
kanu ngelay nilan h enggu su kapapegkalendu nilan kanu palumpungʼu
balegkasʼilan. i 6 Kalilinian nilan gaid a makapagagayan silan lu kanu
ʼbpagagayanan nu manga mapulu lu kanu pegkakanduli enggu lu kanu
manga pedsambayangan tanu a manga Yahudi. 7 Kalilinian nilan bun
gaid i kapagadatan silan nu manga taw lu kanu manga padian enggu
pedtawagen silan a gulu. 8 Ugaidʼa sekanu na da kanu papedtawag sa
gulu kagina sakataw bu i gulu j nu enggu edsusuled kanu langun. 9 Di
nu temawag sa ama su apia entain sa lekanu sia sa dunia ka sakataw
bu i Ama nu ka su Ama nu bu a lu sa sulega. 10 Di nu bun temawag sa
mapulu su apia entain sa lekanu ka sakataw bu i Mapulu nu ka su Masih
bu. 11 Ka apia entain sa lekanu i miug mabaluy a balapantag na dait
a mabaluy a panunugun. 12 Na apia entain menem a taw i ipulu nin i
ginawa nin na makababa enggu apia entain menem i ibaba nin i ginawa
nin na makapulu.”
Mataya 23
Magi NT Final draft.indb 80 3/24/2021 2:44:46 PM
81
k 23:13 Su ayat 14 a nia na dala makaamung kanu nia a kitab a inisulatʼi Mataya ugaidʼa
nakaamung su nia kanu kitab a inisulatʼi Markus 12 ayat 40 enggu kanu kitab a inisulatʼi
Luk 20 ayat 47. Na mapakay a mailay kanu nalabit a nia a manga ayatan.
Su Kinadaway nu Isa al-Masih kanu ʼGkangaunutan nu manga Yahudi
(Markus 12:40; Luk 11:39-42, 44, 52; 20:47)
13 Nia pan pidtalu nu Isa al-Masih na “Duan-duan nin den i sekanu
a manga gulu nu pangitaban enggu sekanu a manga taw a lusud
kanu lumpukan a Parisiyu, dikena senep sa atay i kabpagagama nu!
Ka pinelen nu man su manga taw sa kalusudʼilan kanu kapendatu
nu Kadenan. Na sekanu mismu na di kanu man makalusud kanu
kapendatu nu Kadenan taman sa di nu bun pedsugutan su ped a taw sa
kalusudʼilan lu ba. k
15 “Duan-duan nin den i sekanu a manga gulu nu pangitaban enggu
sekanu a manga taw a lusud kanu lumpukan a Parisiyu, dikena senep
sa atay i kabpagagama nu ka ʼgkalapatʼu den ʼbpelakaw pagidsan i sia sa
kapuluan enggu ig asalʼa makapangenggat kanu sa apia sakataw bu sia
kanu kabpagagama nu. Na apia entain a taw i makapapaginugutʼu na
nasisigulu a benal i kanaraka nin kumin sa lekanu.
16 “Duan-duan nin den i sekanu a ʼgkangaunutan a mana manga pisek!
Kagina pedtalun nu na apia entain i edsapa kanu Suti a ʼBpagagaman na da
bun kapantagʼin su entu. Ugaidʼa apia entain i edsapa kanu bulawan a sia
kanu Suti a ʼBpagagaman na di ʼgkawagib a di matuman su entu. 17 Sekanu
a mana manga pisek enggu di pamakatidtu i itungan nin! Ngin besen i
balapantag, su bulawan atawa ka su Suti a ʼBpagagaman a pedsuti kanu
bulawan? 18 Pedtalun nu bun i apia entain i edsapa kanu pegkurbanan na
da bun katagan nu entu. Ugaidʼa apia entain i edsapa kanu ipegkurban
na di ʼgkawagib a di matuman su entu. 19 Sekanu a mana manga pisek!
Ngin besen i balapantag, su ipegkurban atawa ka su pegkurbanan a
pedsuti kanu ipegkurban? 20 Na pedtalun ku sa lekanu i apia entain man
i pedsapa kanu pegkurbanan na apegʼu langun nu lu kanu pegkurbanan
na pakalalagitʼin pedsapa. 21 Na su pedsapa menem kanu Suti a
ʼBpagagaman na apegʼu Kadenan na pakalalagitʼin bun pedsapa. 22 Na su
pedsapa menem kanu sulega na pakalalagitʼin bun pedsapa su kulesi nu
Kadenan apegʼu sekanin a ʼbpagagayan lun.
Mataya 23
Magi NT Final draft.indb 81 3/24/2021 2:44:46 PM
82
l 23:23 manga paninu Su nalabit sia a manga paninu na manganaut a pamumulan a bedtuan sa
mint, dill enggu cummin sa basa a English.
23 “Duan-duan nin den i sekanu a manga gulu nu pangitaban enggu
sekanu a manga taw a lusud kanu lumpukan a Parisiyu, dikena senep sa
atay i kabpagagama nu! Ka apia man su manga paninu l nu a nasabpetʼu
na pedsakatan nu ugaidʼa ipedtalipenda nu su labi a balapantag
kanu kasuguan a mana su kaenggay sa kawagib, su kakalimu enggu
su katidtu. Dait man a menggay kanu sa edsakat ugaidʼa di nu
ipedtalipenda su langun nu entu a labi a balapantag a kasuguan. 24 Na
nia nu kalagidan na pedsalalen nu su tagenek sia kanu ʼbpaginemen nu
inunta na ʼbpelameden nu su unta! Sekanu a ʼgkangaunutan na mana
kanu man manga pisek!
25 “Duan-duan nin den i sekanu a manga gulu nu pangitaban enggu
sekanu a manga taw a lusud kanu lumpukan a Parisiyu, dikena senep
sa atay i kabpagagama nu! ʼBpelimpiuan nu su liu na tagayan nu enggu
lampay nu ugaidʼa sia sa ludepʼin na napenu na da makalila enggu unga
na di kagaga kemumpen kanu ginawa. 26 Sekanu a lusud kanu lumpukan
a Parisiyu a mana manga pisek! Limpiu nu muna su ngin i sia sa ludepʼu
tagayan nu ka makaamung bun kalimpiuan su liu nin.
27 “Duan-duan nin den i sekanu a manga gulu nu pangitaban enggu
sekanu a manga taw a lusud kanu lumpukan a Parisiyu, dikena senep sa
atay i kabpagagama nu! Mana kanu bun manga lebeng a binintulan sa
maputi taman sa mapia gaid mambu a ʼbpagilayn i sia sa liu nin ugaidʼa
sia sa ludepʼin na napenu-penu na manga suagʼa minatay enggu langun
pan na embalangan na kaledsik. 28 Na maitu ba i kalagidan nu, kagina
nia kapegkailay nu manga taw na ikelas kanu ugaidʼa nia nin kabantang
na su kabpaguyag-uyagʼu na pakasungkang kanu pangitaban enggu
napenu kanu na kabpamagigiling.”
Su Kinadtalu nu Isa al-Masih kanu ʼGkangaunutan nu
manga Yahudi pantag kanu Kasiksan nilan
(Luk 11:47-51)
29 Na pidtalu pamun nu Isa al-Masih i “Duan-duan nin den i sekanu
a manga gulu nu pangitaban enggu sekanu a manga taw a lusud
kanu lumpukan a Parisiyu, dikena senep sa atay i kabpagagama nu!
Mataya 23
Magi NT Final draft.indb 82 3/24/2021 2:44:47 PM
83
m 23:29 tampat Su tampat na ped a kadtalu sa lebeng. Katatapan a ipembedtu kanu lebengʼu
manga n n abi, datu atawa ka sultan. 23:35 inimatayan nu Si Habil i nauna a taw a inimatayan a nalabit sia kanu Danden a Kitab.
Ikelas sekanin a taw. Mailay i nia sia kanu Manga Awal 4 ayat 8 sia kanu Kitab Taurat. Si
Zakaria menem i nauli a taw a ikelas a inimatayan a nalabit sia kanu Danden a Kitab. Mailay
bun i nia sia kanu Ikadua a Tarsilan 24 ayat 20 taman sa 22. Na dikena su manga gulu nu
pangitaban enggu su manga taw a lusud kanu lumpukan a Parisiyu i mismu a minimatay
kanilan ka su manga kalukesan nilan. Pidtalu bu i nia nu Isa al-Masih kagina papedsabutan
nin i su manga gulu nu pangitaban enggu su manga taw a lusud kanu lumpukan a Parisiyu na
isa bu i kadupangan a pinggula nilan enggu su manga kalukesan nilan.
Inumbalan nu sa tampat m su manga nabi enggu pibpalasan nu bun su
tampatʼu ikelas a manga taw 30 sa nia nu ʼgkangadtalu na ‘U mana bu
man ka ʼbpaguyag-uyag tanu kanu timpu nu manga kalukesan tanu na
di tanu silan amungan kanu kinapatuga nilan kanu lugu nu manga nabi.’
31 Na nia nin maena na sekanu mismu i ʼbpangimbenal lun sa manga
muliataw kanu nu manga taw a minimatay kanu manga nabi! 32 Na
patalusʼu den mimasad su galebekan a linudsuan nu manga kalukesan
nu. 33 Manga tupu nu nipay! Di nu man malipuas su kasiksan sa naraka.
34 Kagina ka maitu na nia ku madtalu sa lekanu na mapasugu aku san
sa lekanu sa manga nabi, manga balaitungan a manga taw enggu manga
gulu nu pangitaban. Na nia nu pakaidan kanilan na pangimatayan
nu su ped, su ped menem na ipatutukʼu kanu kayu a pinambalawaga
enggu su ped menem na pakapasangan nu mametay sia kanu manga
pedsambayangan nu enggu pamugawn nu kanu apia endaw a dalepa.
35 Tembu ba kawagiban kanu den sa kinaigisʼu lugu nu langun nu manga
ikelas a taw sia sa dunia iganat pan kanu Habil a ikelas a taw taman den
kanu wata nu Barakia a si Zakaria a inimatayan nu n sia kanu pageletan
nu Suti a ʼBpagagaman enggu kanu pegkurbanan. 36 Na saben-sabenal
a pedtalun ku sa lekanu i langun nu nia ba a nanggula na maningguma
sia kanu manga taw sa saguna ba a nia a timpu.
Su Kapegkalidu na Ginawa nu Isa al-Masih
kanu manga Taw sa Awrusalim
(Luk 13:34-35)
37 “Manga taw sa Awrusalim! Sekanu man i ʼbpangimatay kanu manga
nabi enggu ʼbpamengel sa watu kanu manga sinugu san sa lekanu a
sabapan na kapatay nilan. Nakapila-pila ku den sekanu pegkiugan
ʼbpelimud sa katuludu ku sa lekanu a mana bun kanu ina nu manuk a
Mataya 23
Magi NT Final draft.indb 83 3/24/2021 2:44:47 PM
84
ʼbpelekepan nin su manga pipisʼin ugaidʼa di kanu pegkiug. 38 Ilay nu! Ka
taligkudan den nu Kadenan su dalepa nu. 39 Na pedtalun ku den ba a nia
sa lekanu i di aku nu den mailay ʼbpaluman nia tabia na mauma pan su
gay a edtalun nu den i ‘Palihalan su pakauma a sinugu nu Kadenan.’ ”
Su Kagubalʼu Suti a ʼBpagagaman
(Markus 13:1-2; Luk 21:5-6) 24 1 Na ginanatan nu Isa al-Masih su Suti a ʼBpagagaman, na kanu
kinaliu nilan lu na sinupegan sekanin nu ʼbpamangunut lun ka
inipasandengʼilan lun su Suti a ʼBpagagaman taman kanu namakabalibet
lun. 2 Ugaidʼa nia pidtalu nu Isa al-Masih kanilan na “Su langun na
namba a ʼgkangailay nu na apia satiman na dala mailay nu lun a
mamakapamaguntul a watu nin ka natalatantu a aden gemubal lun su
langun nu entu.”
Su manga Tanda sa kanu Gay a Mauli
(Markus 13:3-13; Luk 21:7-19)
3 Na gagalu na kabpagagayan nu Isa al-Masih lu kanu Palaw nu Ulibus
na sinupegan sekanin nu ʼbpamangunut lun ka tinalipulu nilan lun
midsa i “Edtalu ka pan sa lekami u kanu i kanggula kanu entu ba enggu
ngin i tanda nu kambalingan nengka sia enggu su Gay a Mauli.” 4 Na nia
pidtalu nu Isa al-Masih kanilan na “Pangingati nu i dala makapasibay
sa lekanu. 5 Madakel i embuat a nia nilan edtalun na silan su Masih
taman sa madakel i makapasibay nilan. 6 Na makakineg kanu sa
embubunua magidsan i masupeg enggu mawatan a dalepa, na da kanu
magilek ka nasisita a manggula i entu ugaidʼa dikena pamun i entu su
kabangkit kanu dunia. 7 Kagina embubunua pan su manga bangsa enggu
embubunua pan su manga sultan. Na maaden su kanggutem enggu
manga linug kanu madakel a dalepa. 8 Ugaidʼa ludsuan bu i nia nu
kamalasayan a nia nin kalagidan na mana su masakit a ʼbpelumpak
kanu endaw demun i kabpeludsu pembata nu babay.
9 “Kagina ka luyud kanu sa laki na kabensian kanu nu langun na
bangsa. Ipalad kanu nilan lu kanu ʼbpamungkaid ka enggu kanu nilan
pakapasangan taman sa imatayan kanu nilan. 10 Na madakel i temagak
kanu saligʼilan taman sa tipun enggu kabensian den na uman i isa i
pedʼin. 11 Na madakel i embubuat a ʼbpenabi-nabi ka pasibayn nilan
Mataya 23 , 24
Magi NT Final draft.indb 84 3/24/2021 2:44:48 PM
85
o 24:15 Ebpun i nia sia kanu Kitab a Inisulatʼu Nabi Danyil p 9 ayat 27; 11 ayat 31; 12 ayat 11. 24:15 katagak kanu dalepa Su dalepa sia na su Suti a ʼBpagagaman lu sa dalepa a Awrusalim.
su madakel a taw. 12 Na sabap sa ʼbpangiseg bun su kadaluakan, na
madakel den i pegkelas i limu nin. 13 Ugaidʼa su taw a temigkel sa
kanu paginugutʼin taman sa kapupusan na entu ba i malipuas. 14 Na
makapangusiat pan su nia a Mapia a Tutuma pantag kanu kapendatu nu
Kadenan kanu pat a pisukʼu dunia asalʼa katawan langun nu bangsa su
entu. Entu pan ba ka mauma den su kapupusan.
(Markus 13:14-23; Luk 21:20-24)
15 “Na amaika mailay nu den su pakangingilu a pakagiabu a nadtalu
nu Nabi Danyil o a edtindeg den lu kanu Suti a ʼBpagagaman a punan
a katagak kanu dalepa p (na dait a katuntayan nu pembatia su pantag
kanu nia) 16 sa su langun na taw sia sa Yudia na dait a mamagayas den
silan malalaguy lu kanu manga palaw. 17 Na su lu kanu liu nu walay
nin na di den lemudep asalʼa kemua pan sa manga langun-taman nin.
18 Maitu bun su lu kanu ʼbpangangawidan na di den dait a muli pan
asalʼa kemua sa lambungʼin. 19 Na duan-duan nin den su manga babay
a magingay enggu papedsusu sa wata kanu entu ba a manga timpu!
20 Na ipangeni-ngeni nu i di manggula su entu kanu timpu na kambalat
atawa ka Gay nu Kabpangintelenen 21 kagina kanu entu ba a manga
timpu na temala su manga taw sa da idsan nin a kamalasayan. Su entu
a kamalasayan na dala pagidsan nin iganat pan sa kinapangaden kanu
dunia sampay den saguna enggu di den a benal kabpalumanan su entu.
22 Ugaidʼa sabap kanu manga taw a pinamili nu Kadenan na pigkahanda
nin i pupusen nin den mangagan su entu ba a manga timpu kagina
amaika dili na dala masama a bibiag a taw.”
Su manga Tanda sa Kambalingan nu Kaka nu Manusia
23 Nia pan pidtalu nu Isa al-Masih na “Amaika aden edtalu sa lekanu
sa ‘Ilay nu, nia den su Masih’ udi na ‘Ilay nu, entu den sekanin!’ na
da kanu maginugut sa entu 24 ka embubuat su manga ʼbpamagigiling
sa Masih enggu su manga ʼbpenabi-nabi. Na enggalebek silan sa
kangagaipan a kabarakatan asalʼa makapasibay nilan apia su manga
taw a pinamili nu Kadenan amaika magaga nilan. 25 Na pinakatawan ku
Mataya 24
Magi NT Final draft.indb 85 3/24/2021 2:44:48 PM
86
q 24:29 su langun nu lu sa kawang-kawangan Na nia nin maena sa basa a Grik na manga bagel
lu sa kawang-kawangan udi na su aden manga ʼgkagaga nin l r u sa kawang-kawangan. 24:32 kayu a igus Su nia a kayu na di gaid pedsapak enggu nia katatapan na sia ʼbpagetu sa
watun a lupa. Madakel pan i kasabutan tanu makapantag kanu kayu a igus sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
den ba a nia sa lekanu su entu sa unan na di pan ʼgkanggula. 26 Tembu
amaika aden edtalu sa lekanu sa ‘Entu den sekanin kanu tawan-tawan
a dalepa’ na da kanu lemu. Na amaika aden menem edtalu sa lekanu sa
‘Entu sekanin kanu bilikʼa’ na da kanu maginugut. 27 Kagina su kauma
nu *Kaka nu Manusia na nia nin kalagidan na mana bun su kapedtalasʼu
kilat iganat sa sebangan taman sa sedepan a pegkaliwanagʼin su
kawang-kawangan. 28 Na mana bun man su kauma nu Kaka nu Manusia
na amaika mailay nu i mabulig den su masela a papanuk a ʼbpangan sa
minatay na katawan nu den i aden bangkay lu.
(Markus 13:24-27; Luk 21:25-28)
29 “Na endaw i kaipusʼu entu a kamalasayan kanu entu a manga timpu
na endukilem su senang, su ulan-ulan na di den ʼgkalinawag enggu
su manga bitun na mangaulug ganat kanu kawang-kawangan taman
sa su langun nu lu sa kawang-kawangan q na mangakuyung. 30 Entu
pan ka mailay kanu kawang-kawangan su tanda a pakauma den su
Kaka nu Manusia. Na su langun nu bangsa kanu pat a pisukʼu dunia na
maguguliang den entu pan ka mailay nilan su Kaka nu Manusia a lu
makasaleta kanu manga gabun a makauma sia sa dunia. Na mailay nu
manga taw su kabarakatʼin enggu su sigay nin. 31 Na yupen su tambuli
sa matanug ka sugun nin den su manga *malaikatʼin ka limuden nilan
su langun nu pinamili nin kanu pat a pisukʼu dunia.”
Dala Makataw u Kanu i Kambalingan nu Kaka nu Manusia
(Markus 13:28-31; Luk 21:29-33)
32 Nia pan pidtalu nu Isa al-Masih na “Ilay nu su kayu a igus. r Endaw
demun i kaletebʼu manga laun nin kanu manga sapakʼin na katawan
den i masupeg den su kabpanenang. 33 Na maitu bun ba u mailay nu
i manggula den su langun nu entu na katawan nu den i masupeg
den a benal su kauma nin a mana san den sa bengawan i kasupegʼin.
34 Na saben-sabenal a pedtalun ku sa lekanu i natalatantu a di
Mataya 24
Magi NT Final draft.indb 86 3/24/2021 2:44:48 PM
87
matag makadalung su manga taw kanu nia a timpu taman sa di pan
manggula su langun nu entu ba. 35 Na madala den su langit enggu su
lupa ugaidʼa su manga kadtalu ku na di madala.
(Markus 13:32-37; Luk 17:26-30; Luk 17:34-36)
36 “Ugaidʼa makapantag kanu gay enggu kutika nu kanggula kanu
entu ba na dala isa bu a makataw lun nia tabia na su Ama bu. Apia su
Tunggalʼin na di nin katawan, maitu bun su manga malaikatʼin lu sa
sulega na di nilan bun katawan. 37 Ka su kauma nu Kaka nu Manusia
na nia nin kalagidan na mana su timpu nu Nabi Nuh. 38 Na bagu
nakauma su kadalem na su manga taw kanu entu ba a timpu na mana
bun dala ʼgkanggula ka ʼbpamegkan bun silan, ʼbpamanginem enggu
ʼbpapamangalumaya pamun silan taman kanu gay a nageda den su Nabi
Nuh kanu kapal. 39 Na di nilan ʼgkaimamanan na pakauma den besen
su kadalem taman sa nia nilan den kinatekaw na nangaled den silan
langun. Na maitu bun ba su kauma nu Kaka nu Manusia na di bun
katekawan.
40 “Na kanu entu ba a manga timpu na aden dua kataw a mama lu
kanu ʼbpangangawidan, na kuan su sakataw enggu su sakataw na itabun.
41 Na aden bun dua kataw a babay a penggiling, na maitu bun ba, kuan
su sakataw enggu itabun su sakataw. 42 Kagina ka maitu na endiaga
kanu ka di nu katawan u ngin a gay i kauma nu Mapulu nu. 43 Ka mana
bun man su kigkuan kanu walay, na u ʼgkatawan nin bu u kanu i kauma
nu tanegkawn na endiaga sekanin asalʼa di kalusudan su walay nin.
44 Na nia ba i sabapʼin a dait a adil kanu sa apia ngin a kutika kagina su
kauma nu Kaka nu Manusia na kanu kutika a dikena nu ʼbpagantapen.
Su Matidtu enggu su Dupang a Panunugun
(Luk 12:41-48)
45 “Na ngin ba i dait a ula-ula nu matidtu enggu balaitungan a
panunugun a sinaligan nu mapulu kanu langun nu panunugun sa
kapakan kanilan sa kanu timpu na kakan? 46 Na mapia den a benal kanu
panunugun u muli su mapulu nin na kauman sekanin a penggalebeken
nin su inisalig lun. 47 Na saben-sabenal a pedtalun ku sa lekanu i
isaligʼin su langun nu kaaden nin kanu entu ba a panunugun. 48 Ugaidʼa
su dupang a panunugun na nia nin mapagitung na kagina ka dala
Mataya 24
Magi NT Final draft.indb 87 3/24/2021 2:44:49 PM
88
s 25:1 Su pegkawingen sia a mama na inibaratan bu kanu Isa al-Masih. Kagina su kauma nu Isa
al-Masih na di katawan tembu dait a adil tanu sa apia ngin a kutika.
pamun lu su mapulu nin, 49 na ludsuan nin mametay su pagidsan nin
bun a panunugun enggu mamakut keman enggu minem a kapedʼu
manga palalangut. 50 Na su mapulu nu entu a panunugun na muli
kanu manga gay a di nin ʼbpagantapen enggu kanu manga kutika a di
nin katawan. 51 Na lupet-lupeten nin su panunugun a entu taman sa
itampungʼin kanu manga taw a dikena senep sa atay i kabpagagama nin
a lu kanu ʼbpamanguliang i taw nin enggu ʼbpamegkiget i ngipen nin.
Su Pakenalan pantag kanu Sapulu Kataw a Laga
a manga Abay nu Pegkawingen 25 1 “Na sia kanu kapendatu nu Kadenan kanu entu ba a manga
timpu na nia nin kalagidan na mana bun su sapulu kataw a laga
a abay nu pegkawingen a namananggit sa sulu ka ʼbpagalawn nilan
su pegkawingen a mama. s 2 Na su lima kataw kanilan na balaitungan
enggu su lima kataw menem na dikena balaitungan 3 kagina su lima
kataw na matag silan namananggit sa sulu na dala nilan adili sa lanagas
a itenggungʼilan lun 4 ugaidʼa su lima kataw menem na inadilan nilan
sa lanagas a itenggungʼilan kanu manga sulu nilan. 5 Na guna a nia
maangga su kauma nu pegkawingen a mama na tinulatud silan taman sa
namakatulug silan langun. 6 Daka guna su manga luk i gay den na aden
linemalis sa ‘Ilay nu, pakauma den su pegkawingen, lu kanu den ka alaw
nu sekanin.’ 7 Na ginemedam su manga laga a abay ka pibpia-pianan nilan
su sumbuan nu sulu nilan. 8 Daka pidtalu nu manga dikena balaitungan
kanu manga balaitungan i ‘Enggi kami nu pan san sa lanagasʼu a nan
ka ʼgkaibpedan den i sulu namiʼa.’ 9 Ugaidʼa nia inisumpatʼu manga
balaitungan na ‘Di basi makadtun sa lekitanu i lanagas a nia, makin lu
kanu sa pendagangʼa ka enggu kanu makapamasa sa lekanu.’ 10 Na kanu
kabpamasa nilan na nakauma su pegkawingen. Na su namakapagadil bu
i nakaludep kapedʼu pegkawingen lu kanu pegkalilangan, entu pan ka
pinintuan den su bengawan. 11 Daka da matana-tana na nakauma bun
su kaped a entu a manga abay. Na nia nilan pidtalu na ‘Mapulu, Mapulu,
bukati kami panʼa.’ 12 Ugaidʼa nia nin pidtalu kanilan na ‘Saben-sabenal a
di ku a benal sekanu kangatawan.’
Mataya 24 , 25
Magi NT Final draft.indb 88 3/24/2021 2:44:50 PM
89
t 25:15 Su lima ngibu i kadakelʼin a pilak sia sa basa a Grik na lima ka-talanton, nia nin maena
na nia kadakel a alaga nin na su sukay nu gumagalebek kanu dalemʼu manga duapulu lagun. Su
nia a manga kuleta na pilak.
13 “Kagina ka maitu na nia dait na adil kanu kagina di nu katawan u
ngin a gay atawa ka kutika i kauma nu Kaka nu Manusia.
Su Pakenalan pantag kanu Telu Kataw
a Panunugun a Sinaligan sa Pilak
(Luk 19:11-27)
14 “Na su kapendatu nu Kadenan na mana bun su pinggula nu mama a
linemalakaw sa mawatan. Tinawagʼin su manga ulipen nin ka inisaligʼin
kanilan su kaaden nin. 15 Inisaligʼin kanu sakataw su lima ngibu i
kadakelʼin a pilak, t su sakataw menem na dua ngibu i kadakelʼin a pilak
enggu su sakataw menem na sangibu i kadakelʼin a pilak, sia luyud kanu
ngin i magaga nilan. Na entu pan ka ginemanat su mama. 16 Na endaw
demun i kinatalima nu ulipen kanu lima ngibu i kadakelʼin a pilak na
kanu entu bun ba na ginemanat ka inipamantiali nin su inisalig lun
taman sa nakauntung sa lima ngibu bun i kadakelʼin a pilak. 17 Na maitu
bun ba su nakatalima sa dua ngibu i kadakelʼin a pilak, nakauntung bun
sa dua ngibu i kadakelʼin a pilak. 18 Ugaidʼa su nakatalima sa sangibu
i kadakelʼin a pilak na ginemanat ka inilebengʼin kanu lupa su pilakʼu
mapulu nin a inisalig lun.
19 “Na guna maipus su manga timpu na minuli su mapulu nilan.
Na inipatawagʼin su manga ulipen nin ka idsa nin kanilan u pila i
nauntungʼilan kanu inisaligʼin kanilan a pilak. 20 Na sinupegan sekanin
nu sinaligan sa lima ngibu i kadakelʼin a pilak ka inenggay nin su
lima ngibu bun i kadakelʼin a pilak a nauntungʼin sa nia nin pidtalu na
‘Mapulu, nia su inisaligʼengka sa laki a lima ngibu i kadakelʼin a pilak
na ilay ka, nakauntung sa lima ngibu bun i kadakelʼin a pilak.’ 21 Nia
pidtalu nu mapulu nin na ‘Mapia i entu! Kasaligan ka enggu mapia ka
a ulipen. Kagina ka kasaligan ka sa manaut bu a nia a inisalig sa leka
na isalig ku sa leka su labi pan i kasela nin. Na sia ka, ka amungi ka
su mapulu nengka kanu kapenggalaw-galaw nin.’ 22 Na sinupegan bun
mambu sekanin nu sinaligan sa dua ngibu i kadakelʼin a pilak sa nia nin
pidtalu na ‘Mapulu, nia su inisaligʼengka sa laki a dua ngibu a pilak na
Mataya 25
Magi NT Final draft.indb 89 3/24/2021 2:44:51 PM
90
ilay ka, nakauntung aku sa dua ngibu bun i kadakelʼin a pilak.’ 23 Nia
pidtalu nu mapulu nin na ‘Mapia i entu! Kasaligan ka enggu mapia ka
a ulipen. Kagina ka kasaligan ka sa manaut bu a nia a inisalig sa leka
na isalig ku sa leka su labi pan i kasela nin. Na sia ka, ka amungi ka
su mapulu nengka kanu kapenggalaw-galaw nin.’ 24 Na sinupegan bun
mambu sekanin nu sinaligan sa sangibu i kadakelʼin a pilak sa nia nin
pidtalu kanu mapulu nin na ‘Mapulu, katawan ku i mapasang ka a taw,
ʼgkapagagani nengka i dikena nengka pinamula enggu ʼgkakua nengka su
dikena nengka pinggalebekan. 25 Kagina ka ʼgkagilekan aku na inilebeng
ku kanu lupa su inisaligʼengka sa laki. Ilay ka, nia bun su pilakʼengka a
inisaligʼengka sa laki.’ 26 Daka nia pidtalu sa lekanin nu mapulu nin na
‘Da katagan nengka a ulipen. Mapauk ka a benal! ʼGkatawan nengka den
i ʼgkapagagani ku i dikena ku pinamula enggu ʼgkakua ku su dikena ku
pinggalebekan 27 na ngintu ka da nengka pan itagu sa bangku su pilak
ku ka enggu nia ku kambalingan na aden mauntungʼin?’ 28 Daka inisugu
nu mapulu i ‘Makin nu kua sa lekanin su inisalig lun a nan ka inggay nu
kanu aden sapulu ngibu i kadakelʼin i pilakʼin. 29 Ka apia entain a taw
i kasaligan kanu ngin i inisalig lun na makin edsisinggumanan pan su
isalig lun ugaidʼa su taw a di kasaligan kanu apia paidu bu a inisalig lun
na makin kuan su inisalig lun. 30 Na idtug su ulipen a dala katagan nin
lu kanu kalibutengan a ʼbpamanguliang i taw nin enggu ʼbpamegkiget i
ngipen nin.’
Su Gay a Kakukum kanu manga Taw
31 “Na sia kanu kambalingan nu Kaka nu Manusia a lu sa lekanin
su kabarakat a kapedʼu langun nu malaikat na mayan den sekanin
kanu kulesi nin ka endatu den sekanin. 32 Na langun nu bangsa na
endidilimudan den kanu adapan nin, na padsenggayan nin den silan
sa nia nin kalagidan na mana bun su patutuganul sa bili-bili a isenggay
nin su manga bili-bili kanu manga kambing. 33 Na sia nin ibetad su
manga bili-bili kanu tampal sa kawanan nin enggu su manga kambing
menem sia kanu biwangʼin. 34 Entu pan ka edtalun nu pendatu a entu
kanu sia sa kawanan nin i ‘Sekanu a pinalihalan nu Ama ku, sia kanu
ka talima nu su inibpusaka sa lekanu a kandatu nu Kadenan a inadil
sa lekanu iganat pan kanu kinapangaden kanu dunia. 35 Kagina kanu
timpu a ʼgkagutem aku na inenggan aku nu sa makan enggu kanu timpu
Mataya 25
Magi NT Final draft.indb 90 3/24/2021 2:44:52 PM
u 25:41 Su ulayatʼin na nia ba su manga malaikat a minunut kanu Datu na Giadsal sa kanu
kinasungkangʼin kanu Kadenan.
91
a pakainem aku na pinainem aku nu. Na kanu timpu menem a
nakabagu aku kanu dalepa nu na pinatalus aku nu kanu walay nu
36 enggu kanu timpu a dala balegkas ku na pinambalegkas aku
nu. Na kanu timpu a di aku ʼbpangengelag na kinakap aku nu taman
kanu timpu a kinabilanggu ku na pibpawangan aku nu.’ 37 Na nia
edtalun nu manga ikelas kanu Datu na ‘Mapulu, kanu i kinailay nami
sa leka a ʼgkagutem a pinakan nami seka atawa ka pakainem a
pinainemʼami seka? 38 Enggu kanu i kinailay nami sa leka a nakabagu
ka kanu dalepa nami a pinatalusʼami seka kanu walay nami atawa ka
dala balegkasʼengka na pinambalegkasʼami seka? 39 Kanu menem i
kinailay nami sa leka a di ka ʼbpangengelag atawa ka nabilanggu ka a
pibpawangan nami seka?’ 40 Nia isumpatʼu Datu kanilan na
‘Saben-sabenal a pedtalun ku sa lekanu i u ngin i pinggula nu kanu apia
entain kanu manga suled ku, apia su mababa pan sa langun kanilan na
mana nu bun pinggula sa laki su entu.’
41 “Na edtalun menemʼu Datu kanu sia tampal kanu biwangʼin i ‘Awa
kanu sia manga taw a inidsinta lu kanu da kapedtaman nin a apuy sa
naraka a inadil kanu Datu na Giadsal enggu kanu manga ulayatʼin. u
42 Kagina kanu kinagutem ku na dala aku nu enggi sa makan enggu
kanu kapegkainem ku na dala aku nu painema. 43 Na kanu kinabagu
ku kanu dalepa nu na dala aku nu patalusa kanu walay nu enggu
kanu dala balegkas ku na dala aku nu pambalegkasa. Na kanu di ku
kabpangengelag enggu kinabilanggu ku na dala aku nu kakapa.’ 44 Daka
nia nilan edtalun sa lekanin na ‘Mapulu, kanu i kinailay nami sa leka
a ʼgkagutem ka, ʼgkamalan ka, nakabagu ka kanu dalepa nami, da ka
makambalegkas, da ka pangengelag enggu nabilanggu ka a da nami
seka edtabangi?’ 45 Na nia nin edtalun kanilan na ‘Saben-sabenal a
pedtalun ku sa lekanu i u ngin i da nu enggula kanu apia entain kanu
manga suled ku, apia su mababa pan sa langun kanilan na da nu bun
enggula i entu sa laki.’
46 “Na su nia ba a manga taw na lu den makasangul kanu da den
taman nin a kasiksan ugaidʼa su manga taw menem a ikelas na lu den
makasangul kanu uyag-uyag a da taman nin.”
Mataya 25
Magi NT Final draft.indb 91 3/24/2021 2:44:52 PM
92
Su Kinapayagʼu Isa al-Masih kanu Manggula nin
(Markus 14:1-2; Luk 22:1-2; Yuhan 11:45-53) 26 1 Na guna mapasadʼu Isa al-Masih edtalu su langun nu entu,
na nia nin pidtalu kanu ʼbpamangunut lun na 2 “Katawan nu
na dua gay bun den saguna na mauma den su Kanduli nu Kalipuas, na
ipalad den su *Kaka nu Manusia ka enggu makatutuk kanu kayu a
pinambalawaga.”
3 Saleta mambu na su manga mapulu nu ʼbpamangurban enggu su
ʼgkangaunutan nu manga Yahudi na mindidilimudan silan lu kanu tulugan
nu mapulu sa langun nu ʼbpamangurban a si Kaipas 4 ka pinagitungʼilan
u panun i kasigkemʼilan kanu Isa al-Masih sa di kasipatan ka enggu
nilan kaimatayan. 5 Ugaidʼa nia nilan pidtalu na “Dikena kanu timpu nu
Kanduli a nia asalʼa di mangaden sa kasamukan su manga taw.”
Su Kinabubus sa Kamutan a Lana kanu Ulu nu Isa al-Masih
(Markus 14:3-11; Yuhan 12:1-8; Luk 22:3-6)
6 Na kanu lu su Isa al-Masih sa Bitani kanu walay nu mama a bedtuan
sa Simiun a midsakit sa debpig paganay 7 na aden babay a sinemupeg
kanu Isa al-Masih a aden itʼin a mapulu a benal i alaga nin a kamutan
a sia nakabetad sa taguan a bedtuan sa alabastru. Na inibubusʼu babay
su entu kanu ulu nu Isa al-Masih kanu kabpagagayan nin pegkan. 8 Na
guna mailay nu ʼbpamangunut lun su entu na nasakit i ginawa nilan sa
nia nilan nadtalu na “Nginan ka pendalatan nin i nan? 9 Mabpasa pan
a benal i nan sa mapulu i alaga nin. Na inggay kanu manga miskinan
su pasa nin.” 10 Na ʼgkatawan bun nu Isa al-Masih su pedtalu-talun
nilan. Daka nia nin pidtalu kanilan na “Nginan ka pedsamuken nu i
babay a nia? Dait man su penggalebeken nin a nia sa laki. 11 Su manga
miskinan na tatapʼu bun silan ʼgkadtagapeda ugaidʼa saki na dikena nu
tatap madtagapeda. 12 Na su pinggula nu babay a nia a kinabubusʼin sa
kamutan a lana sa laki na inadilʼin su lawas ku unan nu kalebeng sa laki.
13 Na saben-sabenal a pedtalun ku sa lekanu i apia endaw ipangusiat
kanu lusudʼu dunia su Mapia a Tutuma na mapanudtul bun su pinggula
nu babay a nia a tademan sa lekanin.”
14 Daka si Yahuda Iskalia a isa bun kanu sapulu enggu dua a pinamili
nu Isa al-Masih na linemu kanu manga mapulu nu ʼbpamangurban 15 ka
Mataya 26
Magi NT Final draft.indb 92 3/24/2021 2:44:53 PM
v 26:17 Kanduli nu Kalipuas Su nia a kanduli na makapantag kanu kinalipuasʼu manga taw a
Israil kanu dalepa a Egypt kanu timpu nu Nabi Musa. Madakel pan i mabatia tanu pantag sa nia
sia kanu Maena nu Mangadalem a Kadtalu kanu Kitab sia kanu kapupusan nu nia a kitab.
93
nia nin pidtalu kanilan na “Ngin i makaenggay nu sa laki ka ipalad ku
sekanin sa lekanu?” Daka inenggan nilan sekanin sa telu-wati a pilak.
16 Na iganat kanu entu ba na pibpapangilay den nu Yahuda Iskalia i
mapia a kutika a katipu nin kanu Isa al-Masih.
Su Kabpagadil kanu Kapedsela-sela kanu Kanduli nu Kalipuas
(Markus 14:12-21; Luk 22:7-14; Luk 22:21-23; Yuhan 13:21-30)
17 Na kanu muna-muna a gay a kapegkan kanu pan a dala
pakembangʼin na sinemupeg kanu Isa al-Masih su ʼbpamangunut
lun ka inidsa nilan lun i “Endaw kami nengka kiugan a makapagadil
sa makan kanu Kanduli nu Kalipuas?” v 18 Na nia nin pidtalu kanilan
na “Lu kanu kanu siudad ka edtalu nu kanu isa a mama lu i nia kadtalu
nu Gulu na ‘Masupeg den su kutika ku. Na san ku ipedsela-sela su
Kanduli nu Kalipuas kanu walay nengka a kaped ku su ʼbpamangunut
sa laki.’ ” 19 Na pinggula den mambu nu ʼbpamangunut lun su inisugu
nin kanilan. Na lu nilan den ba inadil su pegken nilan kanu Kanduli nu
Kalipuas.
Su Kinapayagʼu Isa al-Masih pantag kanu Katipu lun
20 Na kanu kinagkagabi na nagagayan su Isa al-Masih apegʼu
sapulu enggu dua a ʼbpamangunut lun ka kineman silan. 21 Na sia
kanu kapegkan nilan na nia nin pidtalu kanu ʼbpamangunut lun na
“Saben-sabenal a pedtalun ku sa lekanu i isa sa lekanu i temipu sa
laki.” 22 Na sangat a nalidu a benal i ginawa nilan taman sa nia nadtalu
nu uman i isa kanu Isa al-Masih na “Natalatantu a dikena saki i entu,
Mapulu.” 23 Ugaidʼa nia nin pidtalu na “Su kaped ku sinemumbuk sa pan
kanu ladia i temipu sa laki. 24 Na dait man a matay su Kaka nu Manusia
a mana bun su nakasulat pantag sa lekanin sia kanu kitab. Ugaidʼa
duan-duan nin den su taw a entu a temipu kanu Kaka nu Manusia! Nia
pan tinemu sa lekanin i dala den embata.” 25 Na pidtalu bun mambu
ni Yahuda Iskalia a temipu kanu Isa al-Masih i “Gulu, saki ba su entu?”
Daka nia inisumpatʼu Isa al-Masih na “Seka den i midtalu sa nan!”
Mataya 26
Magi NT Final draft.indb 93 3/24/2021 2:44:53 PM
w 26:31 bili-bili Su nia a binatang na malayam a benal enggu makalagid bun sa kambing ugaidʼa
mangalabung bu i bumbulʼin kumin kanu kambing. Madakel pan i kasabutan tanu makapantag
kanu nia sia kanu Maena nu Mangadalem a Kadtalu kanu Kitab a mailay kanu kapupusan nu nia
x a kitab. 26:31 Ebpun i nia sia kanu Kitab a Inisulatʼu Nabi Zakaria 13 ayat 7.
94
Su Bagu a Kapasadan
(Markus 14:22-25; Luk 22:14-20; 1 Kurintu 11:23-25)
26 Na kanu kapegkan nilan na kinemua su Isa al-Masih sa pan.
Endaw i kinadsukul-sukulʼin lun enggu kinapugi nin kanu Kadenan
na pidtebi-tebi nin ka inenggay nin kanu ʼbpamangunut lun sa nia nin
pidtalu na “Kua nu su nia ka nia ba su badan ku.” 27 Na kinemua menem
sekanin sa tagayan a aden igʼa ubasʼin enggu midsukul-sukul kanu
Kadenan. Entu pan ka inenggay nin kanilan sa nia nin pidtalu na “Uman
i isa sa lekanu na minem kanu nia, 28 ka nia ba su lugu ku a minalut
kanu kapasadan nu Kadenan a ipatuga asalʼa maampun su kabaladusan
nu taw. 29 Na pedtalun ku sa lekanu i iganat saguna na di aku den
minem ʼbpaluman sa igʼa ubas taman sa kanu gay a inemen tanu su entu
a binagu den sia kanu kapendatu nu Ama ku.”
Su Kinapayagʼu Isa al-Masih kanu Manggula nu ʼBpamangunut lun
(Markus 14:26-31; Luk 22:31-34; Yuhan 13:36-38)
30 Na guna silan makapasad edsengal sa kapugi kanu Kadenan na
linemu silan kanu Palaw nu Ulibus. 31 Na kanu sia silan sa lalan na nia
pidtalu nu Isa al-Masih kanilan na “Kanu nia bun ba a magabi na langun
nu na temagak sa laki a mana bun su kadtalu nu Kadenan a nakadalem
kanu kitab a
‘Imatayan ku su pedtuganul kanu manga bili-bili w
na amaika maitu na mamakadsambal su manga bili-bili
a pedtuganulen nin.’ x
32 Ugaidʼa ulian nu kapambibiag sa laki ʼbpaluman na muna aku sa
lekanu lu sa Galili.” 33 Na nia pidtalu ni Pitru na “Apia langun nilan na
temagak sa leka ugaidʼa mana i saki na dili.” 34 Na nia inisumpatʼu Isa
al-Masih sa lekanin na “Saben-sabenal a pedtalun ku sa leka i kanu
nia bun ba a magabi na ikias aku nengka sa makatelu bagu kemuku su
manuk a kalasan.” 35 Daka nia pidtalu ni Pitru sa lekanin na “Di ku a
Mataya 26
Magi NT Final draft.indb 94 3/24/2021 2:44:55 PM
y 26:36 Su kadtalu a Gitsimani na basa a Grik a nia nin maena na lupitan na lana.
95
benal seka ikias apia nia nin kaaden i ipatay ku pan.” Na maitu bun ba i
pidtalu nu langun nu ped pan a ʼbpamangunut lun.
Su Kinapangeni-ngeni nu Isa al-Masih
(Markus 14:32-42; Luk 22:39-46)
36 Na linemu su Isa al-Masih enggu su ʼbpamangunut lun kanu
pamumulanan a bedtuan sa Gitsimani y na kanu kinauma nilan lu na
pinapagagayan nin silan lu sa nia nin pidtalu kanilan na “Sia kanu
demun ba gagalu na kabpangeni-ngeni ku.” 37 Na pinaunutʼin si Pitru
enggu su dua kataw a manga wata ni Zabidi a si Yakub enggu si
Yuhan. Na lu den ba linemudsu masimuket enggu malasay a benal su
manggiginawa nin. 38 Daka nia nin pidtalu kanilan na “ʼGkalidu a benal
i ginawa ku a mana su ipatay ku den. Sia kanu demun ba ka endiaga
kanu a kaped ku.” 39 Na nakatangka bu sekanin sa paidu na nakasugiud
sekanin mangeni-ngeni sa nia nin pidtalu na “*Ama ku, amaika
mapakay bu na ilipus aku nengka pan kanu kainem ku kanu tagayan nu
kamalasayan a pakatingguma sa laki ugaidʼa apia ka maitu na dikena su
kiugʼu ginawa ku i kaunutan ka su kahanda nengka i matuman.”
40 Na guna sekanin embalingan lu kanu telu kataw na nia nin nauman
na pedtulug silan. Daka nia nin pidtalu kani Pitru na “Nginan, di kanu
demun makandiaga sa apia sakauras bu kaped ku? 41 Endiaga kanu enggu
pangeni-ngeni kanu asalʼa di kanu masasat ka di man pegkiug ʼgkasasat
su ginawa ugaidʼa malubay su badan.” 42 Na ginanatan nin menem silan
ʼbpaluman ka nangeni-ngeni pamun sa nia nin pidtalu na “Ama ku, amaika
nia nin bu kasulut i kaukitan ku su kamalasayan a nia a pakatingguma sa
laki na tuman ka den su kahanda nengka.” 43 Na mimbalingan menem
sekanin na nauman nin den menem silan a pedtulug kagina pedtulatuden a
benal silan. 44 Na ginanatan nin menem silan ʼbpaluman ka nangeni-ngeni
sa maitu bun ba, na ikatelu den i nia a kinapangeni-ngeni nin. 45 Na
mimbalingan menem sekanin kanu ʼbpamangunut lun sa nia nin pidtalu
kanilan na “Nginan, pedtulug kanu pamun besen enggu ʼbpangintelenen?
Ilay nu, masupeg den a benal su kutika a ipalad su Kaka nu Manusia kanu
manga baladusa. 46 Embangun kanu den ka su pedtipu sa laki na masupeg
den a benal na entanu den ka alawn tanu sekanin.”
Mataya 26
Magi NT Final draft.indb 95 3/24/2021 2:44:56 PM
96
Su Kinasigkem kanu Isa al-Masih
(Markus 14:43-50; Luk 22:47-53; Yuhan 18:3-12)
47 Na pedtalu pamun su Isa al-Masih na nakauma si Yahuda a isa kanu
sapulu enggu dua a pinamili nin. Kapedʼin i madakel a benal a taw a
aden itʼin a manga sundang enggu manga ibpametay ka sinugu silan nu
manga mapulu nu ʼbpamangurban enggu su ʼgkangaunutan nu manga
Yahudi. 48 Na su pedtipu na inenggan nin sa sinial su manga pedʼin sa
nia nin pidtalu na “U entain su salamen ku sa sium na sekanin su mama,
na sigkemʼu den.” 49 Na endaw demun i kinauma ni Yahuda na sinupegan
nin su Isa al-Masih sa nia nin pidtalu na “Salam, Gulu!” Entu pan ka
siniumʼin. 50 Na nia pidtalu nu Isa al-Masih sa lekanin na “Pakat, enggula
ka den u ngin i kahanda nengka sa kinasia nengka.” Daka kinua sekanin
nu manga kapedʼi Yahuda ka sinigkemʼilan. 51 Ugaidʼa isa kanu kapedʼu
Isa al-Masih i binindasʼin su gulukʼin ka tinimbasʼin su ulipen nu mapulu
sa langun nu ʼbpamangurban. Na nia nasugat na su tangila nin taman sa
nakabpitas su entu. 52 Daka nia pidtalu nu Isa al-Masih sa lekanin na
“Imbalingan nengka i gulukʼengka a nan kanu taguban nin ka langun
na taw a musal sa guluk na nia nin bun ipatay na guluk. 53 Ngintu, nia
nengka kataw ka di pasianen nu Ama ku su ngibu-ngibuan a malaikatʼin
amaika mangeni aku sa tabang sa lekanin? 54 Ugaidʼa amaika maitu na
panun pan i katuman kanu nakadalem kanu kitab a dait a manggula ku?”
55 Daka pidtalu menemʼu Isa al-Masih kanu manga taw a entu i
“Nginan, ribildi aku ka sinemia kanu a minit pan sa manga sundang
enggu manga ibpametay sa kasigkemʼu sa laki? Uman gay na ʼgkailay
aku nu bun lu kanu Suti a ʼBpagagaman kanu kabpamandu ku inunta
na di aku nu bun pedsigkemen. 56 Ugaidʼa dait man a manggula su
nia ka enggu matuman su nakadalem kanu Kitab a Inisulatʼu Manga
Nabi.” Daka su ʼbpamangunut kanu Isa al-Masih na midtatalaguy ka
tinagakʼilan sekanin.
Su Kinaadap kanu Isa al-Masih lu kani Kaipas
(Markus 14:53-65; Luk 22:54-55; Luk 22:63-71;
Yuhan 18:13-14; Yuhan 18:19-24)
57 Na su namedsigkem kanu Isa al-Masih na lu nilan sekanin
pinananggit kanu tulugan ni Kaipas a mapulu sa langun nu
Mataya 26
Magi NT Final draft.indb 96 3/24/2021 2:44:57 PM
z 26:59 Su ʼbpamangukum a nia na silan su ʼbpangulu kanu agama nu manga Yahudi. Nia
bedtuan kanilan na Sunidriun. Madakel pan i kasabutan tanu makapantag kanu ʼbpamangukum
sia kanu Maena nu Mangadalem a Kadtalu kanu Kitab a mailay k a anu kapupusan nu nia a kitab. 26:61 Magaga ku gemubal su Suti a ʼBpagagaman, na sa dalemʼu telu gay na patindegen
ku ʼbpaluman. Su pidtalu nu manga taw a nia na dikena pagidsan kanu pidtalu nu Isa al-Masih
sia kanu Yuhan 2 ayat 18 taman sa 22. Nia nin maena na sinalin nilan su kadtalu nu Isa
b al-Masih. c 26:64 Ebpun i nia sia kanu Kitab a Inisulatʼu Nabi Danyil 7 ayat 13. 26:65 kinisi Sia kanu adat-betadʼu manga Yahudi na amaika ʼgkasakit a benal i ginawa nilan
atawa ka ʼgkalidu i ginawa nilan na pegkisin nilan su balegkasʼilan. Nia ba i tusan sa ʼgkasakit i
ginawa nilan atawa ka ʼgkalidu i ginawa nilan.
97
ʼbpamangurban. Na mindidilimudan lu ba su manga gulu nu pangitaban
enggu su ʼgkangaunutan nu manga Yahudi. 58 Saleta mambu na
pidtatanggunutan ni Pitru su Isa al-Masih taman den lu kanu lama-lama
nu tulugan ni Kaipas ugaidʼa lu bu sekanin sa mawatan. Na linemudep
sekanin kanu lama-lama ka nagagayan kapedʼu manga panunugun ka
ʼbpagilayn nin u ngin i manggula.
59 Na su manga mapulu nu ʼbpamangurban enggu su langun den nu
ʼbpamangukum z na ʼbpangilay silan sa bitiala a makasendit kanu Isa
al-Masih asalʼa kapaimatayan nilan sekanin 60 ugaidʼa dala natun nilan
apia madakel pan i midsaksi sa dikena benal. Na da matana-tana na
aden dua kataw a sinemupeg 61 ka nia nilan pidtalu na “Pedtalun nu nia
a mama i ‘Magaga ku gemubal su Suti a ʼBpagagaman, na sa dalemʼu
telu gay na patindegen ku ʼbpaluman.’ a”
62 Na midtindeg su mapulu sa langun nu ʼbpamangurban ka pidtalu
nin kanu Isa al-Masih i “Nginan, dala demun makasawalʼengka
kanu ipedsenditʼilan a nia sa leka?” 63 Ugaidʼa dala bun inek-inekʼu
Isa al-Masih. Na inidsan menem sekanin nu mapulu sa langun nu
ʼbpamangurban sa “Idsapa nengka kanu kaisa-isa nin a Kadenan, ngintu,
seka ba su Masih, su Tunggalʼu Kadenan?” 64 Na nia inisumpatʼu Isa
al-Masih na “Uway, pidtalu nengka den ba a nan. Pedtalun ku sa lekanu
i iganat saguna na mailay nu su Kaka nu Manusia a magagayan kanu
tampal sa kawanan nu Barakat sa Langun enggu makatingguma sekanin
sia sa dunia a lu makasaleta kanu manga gabun sa kawang-kawangan.” b
65 Daka kinisi c nu mapulu sa langun nu ʼbpamangurban su balegkasʼin
ka nia nin pidtalu na “Sakutu sekanin! Enduken ka nasisita tanu pan i
ped a makadsaksi? Nakinegʼu den su kasakutu nin. 66 Na ngin i lekanu
sa entu?” Daka nia nilan inisumpat na “Wagib sekanin a matay.” 67 Daka
Mataya 26
Magi NT Final draft.indb 97 3/24/2021 2:44:58 PM
d 26:68 Su Masih na nia nin maena na binubusan sa lana a tanda a pedsanganan sa bagel sia kanu
galebekan. Na su Isa al-Masih na ginelalan sa Masih kagina sekanin su napamili a nasanganan
nu Kadenan sa kapamelipuas kanu manga taw kanu kabaladusan nilan.
98
dinudan nilan su benengʼin enggu sinuntukʼilan taman sa tinebpi nilan
pan 68 sa nia nilan lun pidtalu na “Amaika seka su Masih d na edtalu ka
kun a nan sa lekami u entain i ʼbpametay sa leka?”
Su Kinakiasʼi Pitru kanu Isa al-Masih
(Markus 14:66-72; Luk 22:56-62; Yuhan 18:15-18; Yuhan 18:25-27)
69 Na saleta mambu na si Pitru na ʼbpagagayan lu kanu liu, lu kanu
lama-lama nu tulugan nu mapulu sa langun nu ʼbpamangurban. Na isa
kanu manga panunugun a babay i sinemupeg lun ka nia nin pidtalu
na “Kaped ka bun nu taw a nan sa Galili a si Isa.” 70 Ugaidʼa inikiasʼin
su entu sa nia nin pidtalu sia kanu kaadapan nu manga taw na
“Saben-sabenal a di ku katawan i pedtalun nengka a nan.”
71 Daka linemu menem sekanin kanu lalan sa kabpeliu kanu alad na
nailay menem sekanin nu isa bun a panunugun a babay, na pidtalu nu
panunugun a entu kanu manga taw a pedtindeg lu i “Su mama a nia na
kaped bun nu taw a nan sa Nasarit a si Isa.” 72 Ugaidʼa inikias menem
ʼbpaluman ni Pitru su entu taman sa midsapa pan sa nia nin pidtalu na
“Di ku a benal katawan i mama a nan.”
73 Na dala matana-tana na su manga taw a pedtindeg lu na sinupegan
nilan si Pitru ka pidtalu nilan lun i “Natalatantu a isa ka bun kanilan
kagina ʼgkatusan kanu legku nengka.” 74 Ugaidʼa inidsinta ni Pitru su
ginawa nin taman sa inidsapa nin i “Di ku a benal katawan i mama a
nan.” Na midsambuta demun su kinakuku na manuk a kalasan. 75 Na
nagkalendem mambu ni Pitru su pidtalu sa lekanin nu Isa al-Masih
a “Bagu makakuku su manuk a kalasan na makatelu aku nengka den
makakias.” Na linemiu si Pitru ka sangat a nakapaguguliang sa kinalidu
na ginawa nin.
Su Kinaadap kanu Isa al-Masih
(Markus 15:1; Luk 23:1-2; Yuhan 18:28-32) 27 1 Na kanu kinagkapita na naumpung den su langun nu manga
mapulu nu ʼbpamangurban taman den kanu ʼgkangaunutan nu
Mataya 26 , 27
Magi NT Final draft.indb 98 3/24/2021 2:44:59 PM
e 27:9-10 Su nalabit sia a Mapulu na su Kadenan. Mailay i nia sia kanu Kitab a Inisulatʼu Nabi
Zakaria 11 ayat 12 taman sa 13 enggu sia kanu Kitab a Inisulatʼu Nabi Yaramias 19 ayat 1
taman sa 13; 32 ayat 6 taman sa 9.
99
manga Yahudi ka enggu nilan kapaimatayan su Isa al-Masih. 2 Daka
inipapawikʼilan su Isa al-Masih sia sa lima ka inipaladʼilan lu kanu
Gubilnadul Pilatu.
Su Kinabpatay ni Yahuda Iskalia
(Su Manga Pinggalebek 1:18-19)
3 Na guna katawi ni Yahuda Iskalia a tinemipu kanu Isa al-Masih i
winagiban nilan su Isa al-Masih sa kapatay na nakadsendit sekanin
kanu pinggula nin lun. Daka inimbalingan nin su telupulu timan a pilak
lu kanu manga mapulu nu ʼbpamangurban enggu kanu ʼgkangaunutan
4 sa nia nin nadtalu kanilan na “Mimbaladusa aku ka natipu ku su
dala kadusan nin a taw.” Ugaidʼa nia nilan inisumpat lun na “Ngin
sa lekami su nan? Lidu na ginawa nengka den i nan.” 5 Na inidtugʼu
Yahuda Iskalia su manga pilak lu kanu Suti a ʼBpagagaman entu pan ka
minawa ka binitin nin i ginawa nin ka mibpatay.
6 Na pinundut mambu nu manga mapulu nu ʼbpamangurban su manga
pilak sa nia nilan pidtalu na “Di a benal ʼgkaalus a isimbul i nia kanu
ʼbpanaguan sa kuleta nu Suti a ʼBpagagaman kagina su nia na bayad
sa kinapatuga sa lugu nu taw.” 7 Daka nia nilan napamagayunan na
ipamasa nilan su entu kanu lupa nu ʼbpangumbal sa binangga ka enggu
kapamelebengan kanu manga lapu a taw. 8 Nia ba i sabapʼin a sampay
saguna na bedtuan bun su entu sa “Lupa a Naigisan na Lugu.” 9 Daka
natuman sia ba su kadtalu sia kanu kitab a sia nakanggulalan kanu
Nabi Yaramias sa nia kadtalu na “Kinua nilan su telupulu timan a pilak
a alaga nu taw a entu a napagayunan nu manga taw sa Israil a ibayad
sa lekanin. 10 Na inipamasa nilan su entu sa lupa nu ʼbpangumbal sa
binangga a mana bun su inisugu sa laki nu Mapulu.” e
Su Kinapangingidsa nu Gubilnadul Pilatu kanu Isa al-Masih
(Markus 15:2-5; Luk 23:3-5; Yuhan 18:33-38)
11 Na guna den makapalad su Isa al-Masih kanu gubilnadul na inidsan
sekanin nu gubilnadul sa “Ngintu, seka ba su Datu nu manga Yahudi?”
Mataya 27
Magi NT Final draft.indb 99 3/24/2021 2:45:00 PM
100
Na nia nin inisumpat na “Seka den i midtalu sa nan.” 12 Ugaidʼa dala
nin den a benal sawala su ipedsendit sa lekanin nu manga mapulu nu
ʼbpamangurban enggu su ʼgkangaunutan nu manga Yahudi. 13 Daka
nia pidtalu sa lekanin nu Pilatu na “ʼGkakinegʼengka bun i kadakel a
ipedsenditʼilan a nan sa leka?” 14 Na apia sataga na dala nin a benal
sekanin sumpati, na sangat a nagaip su gubilnadul.
Su Kinasugat sa Kawagib kanu Isa al-Masih sa Kapatay
(Markus 15:6-15; Luk 23:13-25; Yuhan 18:39-19:16)
15 Na uman mauma su Kanduli nu Kalipuas na nia adat-betadʼu
gubilnadul na pabpeliu sa sakataw a bilanggu. Na nia nin pabpeliun na
u entain i ʼgkalinian nu madakel a taw. 16 Saleta mambu na kanu entu a
timpu na aden bilanggu a kilala a benal sa kadupang a bedtuan sa Isa
Barabas. 17 Na kanu kapendidilimudan nilan na inidsan silan ni Pilatu
sa “Entain i kalinian nu a paliun ku? Su bedtuan sa Isa Barabas atawa
ka si Isa a bedtuan sa Masih?” 18 Na inidsa ni Pilatu su entu kagina
ʼgkatawan nin bun i nia bu sabap a kinapaladʼilan lun na sabap bu sa
kabpangalikudʼilan.
19 Na gagalu na kabpagagayan nu Pilatu lu kanu ʼbpagagayanan sa
kabpangukum na napapait sa katigan su kaluma nin sa nia nin kadtalu
na “Da ka ʼbpagigiamung sa taw a nan a ikelas, ka saguna na ʼgkalingasa
aku a benal sa taginepen ku pantag sa lekanin.”
20 Saleta mambu na su manga mapulu nu ʼbpamangurban enggu
su ʼgkangaunutan na pedsekaten nilan su madakel a taw sa nia nilan
pangenin a makaliu na si Barabas enggu su Isa al-Masih menem na
paimatayan. 21 Daka inidsan menemʼu Pilatu su madakel a taw sa “Entain
kanilan dua i kalinian nu a paliun ku?” Na nia nilan inisumpat na “Si
Barabas!” 22 Na nia pidtalu nu Pilatu kanilan na “Amaika maitu na ngin i
pakaidan ku kanu Isa a bedtuan sa Masih?” Nia nilan menem inisumpat
na “Itutuk sekanin kanu kayu a pinambalawaga.” 23 Na nia nin nadtalu
kanilan na “Enduken, ngin i kadaluakan a pinggula nin?” Ugaidʼa makin
nilan inilalis sa matanug i “Itutuk sekanin kanu kayu a pinambalawaga!”
24 Na guna kasipati nu Pilatu i da bun manggula nin sa entu ka nia pan
mula na ʼbpeludsu den pengguligaw su manga taw, na kinemua sekanin
sa ig ka pinamuanawan nin su lima nin sia kanu kaadapan nu madakel
a taw sa nia nin pidtalu na “Dala akal-pandapat ku kanu kaigisʼa lugu nu
Mataya 27
Magi NT Final draft.indb 100 3/24/2021 2:45:01 PM
f 27:27 tulugan a bedtuan sa Priturium Su nia a kadtalu na ebpun kanu basa a Latin a nia nin
maena na tulugan nu sultan udi na naadil a pegkalebenan g nu gubilnadul. 27:28 lambayung Na nia ba i ʼbpagusalen a suga kanu manga balegkas atawa ka lambungʼu
manga sultan kanu entu a timpu. Namba i sabapʼin ka pimbalegkasan nilan sa lambayung a
h lambung su Isa al-Masih ka ʼbpagumpaken nilan sa matatig kun sa sultan sekanin. 27:34 Su nia a ayatan na natuman sia ba su nakadalem kanu Manga Sengal 69 ayat 21 sia kanu
Kitab Zabur.
101
nia a mama. Sekanu i kikiug sa nia.” 25 Na nia pidtalu nu madakel a taw
na “Uway, sia sa lekami makadtempu taman kanu manga muliataw nami
su kaigisʼu lugu nu nia a mama.” 26 Daka pinaliu nin kanilan si Barabas
enggu pinalebpadan nin mamikal su Isa al-Masih taman sa inipaladʼin
kanu manga sundalu ka enggu makatutuk kanu kayu a pinambalawaga.
Su Kinapametay nu manga Sundalu kanu Isa al-Masih
(Markus 15:16-20; Yuhan 19:2-3)
27 Daka initʼu manga sundalu nu gubilnadul su Isa al-Masih lu kanu
tulugan a bedtuan sa Priturium. f Na mindidilimudan lu su sakabataliun a
sundalu. 28 Na linuwasan nilan ka pimbalegkasan nilan sa lambayung g
a lambung. 29 Entu pan ka minumbal silan sa sansangan a sudangen ka
inisangan nilan kanu ulu nin. Na inipakapetʼilan lun kanu kawanan a
lima nin su tungked entu pan ka midtinggaleb silan kanu kaadapan nin
ka pinagumpakʼilan sa nia nilan pidtalu na “Salam sa leka, Datu nu
manga Yahudi!” 30 Na dinudan nilan enggu kinua nilan su tungked ka
inipametay nilan kanu ulu nin. 31 Na guna nilan mapagumpak su Isa
al-Masih na linuwasʼilan menem su lambayung a lambung a entu ka
inipambalegkasʼilan lun menem su danden a balegkasʼin ka entu pan ka
iniliu nilan sekanin ka enggu makatutuk kanu kayu a pinambalawaga.
Su Kinatutuk kanu Isa al-Masih kanu Kayu a Pinambalawaga
(Markus 15:21-32; Luk 23:26-43; Yuhan 19:17-27)
32 Na sia kanu kabpelakaw nilan na nadsumbakʼilan su mama a taw
sa Sairin a bedtuan sa Simiun. Na pinegesʼilan mapapamusay sa lekanin
su kayu a pinambalawaga a pedtutukan kanu Isa al-Masih. 33 Na kanu
kinauma nilan kanu dalepa a bedtuan sa Gulguta a nia nin maena
na dalepa nu takulab a ulu 34 na pebpaginemen nilan sa igʼa ubas a
makalangut a sinimbulan sa pedu h ugaidʼa guna nin kananami na da
nin i entu inema.
Mataya 27
Magi NT Final draft.indb 101 3/24/2021 2:45:02 PM
i 27:35 Su nia a ayatan na natuman sia ba su nakadalem kanu Manga Sengal 22 ayat 18 sia kanu
Kitab Zabur.
102
35 Na guna su nakatutukʼu manga sundalu den su Isa al-Masih kanu
kayu a pinambalawaga na pimbad-badʼilan su manga balegkasʼin sa ukit
a kinambunuta i 36 na ʼbpagagayan demun silan lu ba ka pedtamengan
nilan su Isa al-Masih. 37 Na inibetadʼilan lu tampal kanu pulu nu ulu
nin su karatula a nia lun nakasulat na su ipedsenditʼilan lun a “Si Isa i
nia, su Datu nu manga Yahudi.” 38 Na aden bun dua kataw a tulisan a
initutuk kanu ped a kayu a pinambalawaga, su sakataw na sia tampal
kanu kawanan nin, su sakataw menem na sia tampal kanu biwangʼin.
39 Na su ʼbpamangukit na ʼbpangiling-kiling a ʼbpagumpaken nilan
sekanin 40 sa nia nilan lun pedtalun na “Dikena ba penggeban nengka su
Suti a ʼBpagagaman enggu patindegen nengka menem kanu dalemʼu telu
gay? Na amaika seka su Tunggalʼu Kadenan na ilipuasʼengka su ginawa
nengka. Embaba ka san kanu kayu a nan a pinambalawaga.” 41 Na
maitu bun ba i pinggula nu manga mapulu nu ʼbpamangurban enggu
su manga gulu nu pangitaban apegʼu ʼgkangaunutan nu manga Yahudi
na pinagumpakʼilan bun su Isa al-Masih sa nia nilan ʼbpamedtalun na
42 “Ibpelipuasʼin kun su ped a taw ugaidʼa su ginawa nin na di nin
magaga lemipuas. Na u sekanin su Datu nu manga taw sa Israil na
ibaba nin su ginawa nin kanu kayu a nan a pinambalawaga ka enggu
tanu makapaginugut sa lekanin. 43 Pedsalig kun sekanin kanu Kadenan
taman sa pedtalun nin pan i ‘Saki su Tunggalʼu Kadenan.’ Na ilayn
tanu kun na u ilipuas sekanin nu Kadenan.” 44 Apia su dua kataw a
entu a tulisan a kapedʼin bun initutuk kanu kayu a pinambalawaga na
ʼbpagumpaken nilan bun sekanin.
Su Kinapatay nu Isa al-Masih
(Markus 15:33-41; Luk 23:44-49; Yuhan 19:28-30)
45 Na kanu maudtu na nakatekaw demun migkalibuteng kanu lusudʼu
inged taman sa ikatelu a uras sa malulem. 46 Na kanu entu bun ba a
uras a manga ikatelu sa malulem na inilalisʼu Isa al-Masih sa matanug
i “Ili, Ili, lama sabaktani?” Nia nin maena na “Hu Kadenan ku, Kadenan
ku, ngin i nia ka pinadtaday aku nengka?” 47 Na su ped a ʼbpamedtindeg
lu a nakakineg lun na nia nilan pidtalu na “Pedtawagen nin su Nabi
Mataya 27
Magi NT Final draft.indb 102 3/24/2021 2:45:04 PM
j 27:47 pedtawagen nin su Nabi Ilias Su kadtalu a Ili na basa a Hibru a nia nin maena na
Kadenan ku. Ugaidʼa nia kataw nu manga taw na su Nabi Ilias su pedtawagen nu Isa al-Masih
kagina madakel kanu manga taw i ʼbpalitiala sa embalingan su Nabi Ilias sia sa dunia kanu
k manga mauli a gay. 27:53 Su suti a dalepa sia na nia ba su Awrusalim.
103
Ilias.” j 48 Na su sakataw kanilan na namagayas edtalaguy kemua sa
ibpangamek ka inisumbukʼin kanu madsem a makalangut ka inibetadʼin
kanu tangkayan ka inipasusupʼin kanu Isa al-Masih. 49 Ugaidʼa su ped na
nia nilan pedtalun na “Padtaday nu san sekanin! Ka ilayn tanu kun na u
makauma su Nabi Ilias ka ilipuasʼin san sekanin.”
50 Daka nakalalis menem sa matanug su Isa al-Masih entu pan ka
inipaladʼin den su ngiawa nin. 51 Saleta mambu na kanu entu bun ba
a kutika na su kurtina nu Suti a ʼBpagagaman na nakisi sa luk iganat
sa pulu taman sa baba. Na lineminug taman sa nangaupak su lakungan
a manga watu 52 enggu mimbutekad su manga lebeng, na madakel
kanu manga ikelas a namamatay i mimbibiag. 53 Entu pan ka linemiu
silan kanu lebengʼilan, na ulian nu kinambibiagʼu Isa al-Masih na
linemu silan kanu suti a dalepa k taman sa madakel i pibpapayagan
nilan lu. 54 Na guna mailay nu kapitan na sundalu enggu su manga
pedʼin a pedtameng kanu Isa al-Masih su nanganggula a entu apegʼu
kinalinug na sangat a nangagilekan silan taman sa nia nilan nadtalu na
“Saben-sabenal a Tunggalʼu Kadenan i mama a nia.”
55 Na madakel a manga babay i pedsandeng kanu Isa al-Masih.
Silan su manga babay a minunut sa lekanin ka tinemuganul lun kanu
kinandadalakaw nin ebpun sa Galili. 56 Na su ped kanu manga babay a
entu na si Mariam a taw sa Magdala, si Mariam a ina ni Yakub enggu
Yusup apegʼu ina nu manga wata a mama ni Zabidi.
Su Kinakubul kanu Isa al-Masih
(Markus 15:42-47; Luk 23:50-56; Yuhan 19:38-42)
57 Na aden kawasa a mama a taw sa Arimatia a bedtuan sa Yusup, isa
bun sekanin a ʼbpagunut kanu Isa al-Masih. Na guna su pedsukilep den
58 na linemu kanu Pilatu ka pinangeni nin su bangkay nu Isa al-Masih.
Na inisugu ni Pilatu i inggay sa lekanin su entu. 59 Na guna nin makua
su bangkay nu Isa al-Masih na pinutusʼin sa mapia a limpiu a ginis 60 ka
inikubulʼin lu kanu da pamun kakubuli a liningkaban nin a masela
Mataya 27
Magi NT Final draft.indb 103 3/24/2021 2:45:05 PM
l 27:62 Gay nu Kabpagadil Sia kanu adat-betadʼu manga Yahudi na nia ba su gay unan nu Gay
nu Kabpangintelenen. Nasisita a mapasad su langun nu galebek kanu nia ba a gay kagina
di mapakay a enggalebek kanu Gay nu Kabpangintelenen. Na su Gay nu Kabpangintelenen
nu manga Yahudi na lemudsu sa edsukilep kanu gay nu Giamat enggu mapasad menem sa
edsukilep k m anu gay nu Sapetu. 28:1 Akad Sia sa basa a Grik na muna-muna a gay nu sakapadian. Sia kanu adat-betadʼu manga
Yahudi na Akad su entu.
104
a watu a mana takub. Inadilʼu Yusup i entu kanu ginawa nin. Daka
linilidan nin sa masela bun a watu su bengawan nu kubul ka enggu
ʼgkadapengan, entu pan ka ginemanat. 61 Saleta mambu na si Mariam
a taw sa Magdala enggu su sakataw pan a Mariam na ʼbpagagayan lu
kanu napantagʼu kubulʼu Isa al-Masih.
Pinatamengan nu Pilatu su Kubulʼu Isa al-Masih
62 Na guna maipus su Gay nu Kabpagadil, l na kanu temundug a gay
na mindidilimudan lu kanu Pilatu su manga mapulu nu ʼbpamangurban
enggu su manga taw a lusud kanu lumpukan a Parisiyu 63 ka pidtalu
nilan lun i “Mapulu, ʼgkagkalendemʼami i su malebut a nan a mama
na nia nin pedtalun kanu bibiag pan sekanin na kanu ikatelu gay nu
kapatay nin na embibiag kun sekanin ʼbpaluman. 64 Amaika maitu na
patamengi ka su kubul a entu taman kanu ikatelu nin gay ka tabia bun
ka lemu su ʼbpamangunut lun ka tegkawn nilan su bangkay nin ka nia
nilan edtalun kanu manga taw na mimbibiag sekanin ʼbpaluman. Na
u manggula i entu na lawan pan i kapagakal kanu manga taw kumin
kanu nauna.” 65 Daka nia pidtalu nu Pilatu kanilan na “Uway, patamengi
nu den, paunutʼu den i manga tameng a nia a manga sundalu ka enggu
nilan katamengan sa tidtu.” 66 Na ginemanat den mambu silan ka
pinatamengan nilan den su kubul a entu taman sa binetadan nilan sa
tanda su pintu a watu.
Su Kinapambibiag ʼBpaluman kanu Isa al-Masih
(Markus 16:1-10; Luk 24:1-12; Yuhan 20:1-10) 28 1 Na kanu kinaipusʼu Gay nu Kabpangintelenen kanu mapita-pita
demun kanu gay nu Akad m na linemu si Mariam a taw sa
Magdala enggu su sakataw pan a Mariam kanu kubulʼu Isa al-Masih ka
kinakapʼilan su entu. 2 Saleta mambu na nakatekaw demun lineminug
sa mabagel ka mimbaba i isa kanu manga malaikatʼu Kadenan ebpun sa
Mataya 27 , 28
Magi NT Final draft.indb 104 3/24/2021 2:45:05 PM
105
sulega. Na linilidʼin su watu a inipintu kanu kubul taman sa minayan
lu ba. 3 Na pakaipeng-ipeng i buntalʼin ka manabia ka pan i mana kilat
enggu su balegkasʼin na mana kaputi na gapas. 4 Na kinemegkelʼa gilek
su manga tameng taman sa mana den silan minatay.
5 Na nia pidtalu nu malaikat kanu entu a manga babay na “Da
kanu magilek! ʼGkatawan ku i ʼbpangilayn nu si Isa a initutuk kanu
kayu a pinambalawaga. 6 Na da den man sia sekanin ka pinambibiag
den ʼbpaluman a mana bun su nadtalu nin. Na sia kanu ba, ka ilay
nu i pinaigan lun a nia. 7 Na edtagad-tagad kanu den lemu kanu
ʼbpamangunut lun ka edtalu nu kanilan su nia a katigan, ‘Pinambibiag
den sekanin ʼbpaluman. Ilay nu, minuna den sekanin lu sa Galili ka
ipagilaya kanu nin lu ba.’ ”
8 Na namagayas mambu silan gemanat lu kanu kubul a ʼgkangagilekan
enggu sangat a ʼgkapia i ginawa nilan ka pinanudtulʼilan kanu
ʼbpamangunut lun su entu. 9 Ugaidʼa gagalu nu sia pan silan kanu lalan
na nakatekaw demun napailay su Isa al-Masih kanilan sa nia nin pidtalu
kanilan na “Salam.” Na sinupegan nilan ka dinabpan nilan su ay nin ka
sinemugiud silan sa lekanin. 10 Daka nia pidtalu nu Isa al-Masih kanilan
na “Da kanu magilek! Lu kanu den ka edtalu nu den kanu manga suled
ku i lemu silan sa Galili ka mailay aku nilan lu.”
Su Tudtulan nu manga Tameng
11 Saleta mambu na kanu kapengganatʼu manga babay lu, na su ped
kanu manga tameng na nakauma den lu kanu siudad ka ʼbpanudtulen
nilan kanu manga mapulu nu ʼbpamangurban su langun nu entu a
nanggula. 12 Na mindidilimudan su ʼgkangaunutan nu manga Yahudi
enggu manga mapulu nu ʼbpamangurban ka namagumpung silan sa
bayadan nilan sa madakel a pilak su manga sundalu a tinemameng
13 ka enggu nia nilan ipadtalu lun na “Edtalu nu kanu manga taw i
‘Tinegkaw nu ʼbpamangunut lun su bangkay nin sa magabi a timpu
na kapedtulugʼami.’ 14 Na u makinegʼu gubilnadul su pantag sa nia na
sekami bu i mataw lun edsinantal sa lekanin asalʼa dala manggula nu a
mawag.” 15 Na tinalima den mambu nu manga tameng su manga pilak
taman sa pinggula nilan den su ngin i ipapedtalu kanilan. Na sampay
saguna na ʼgkadtudtul-tudtul pamun su nia a tudtulan kanu manga
Yahudi.
Mataya 28
Magi NT Final draft.indb 105 3/24/2021 2:45:06 PM
106
Su Kinabpapayagʼu Isa al-Masih kanu ʼBpamangunut lun
(Markus 16:14-18; Luk 24:36-49; Yuhan 20:19-23;
Su Manga Pinggalebek 1:6-8)
16 Na linemu den mambu sa Galili su sapulu enggu isa a ʼbpamangunut
kanu Isa al-Masih, lu kanu palaw a pidtalu sa kanilan nu Isa al-Masih.
17 Na guna nilan mailay sekanin lu na sinugiudan nilan sekanin ugaidʼa
su ped na pendua-dua pamun. 18 Daka sinupegan silan nu Isa al-Masih
ka pidtalu nin kanilan i “Initapenay den sa laki su langun nu bagel sia
sa dunia taman sa sulega. 19 Kagina ka maitu na ʼbpawangi nu su langun
nu manga bangsa ka baluy nu silan a mamangunut sa laki taman sa
salawati nu silan sia kanu ingala nu Ama, Tunggalʼin enggu Suti a Ruh.
20 Ipamandu nu bun kanilan i paginugutan nilan su langun nu inisugu
ku sa lekanu. Tanudi nu! Di ku sekanu pitasen taman sa kapupusan.”
Wassalam
Mataya 28
Magi NT Final draft.indb 106 3/24/2021 2:45:07 PM
107
Su Mapia a Tutuma
a Inisulat'i Markus
Magi NT Final draft.indb 107 3/24/2021 2:45:08 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Nia sinemulat kanu nia a kitab a sia nakanggulalan kanu kabarakatʼu
Kadenan na su mama a bedtuan sa Markus. Kanu kinasulatʼin sa nia na
kanu timpu a pedtala sa kamalasayan su ʼbpamaginugut kanu Kadenan
lu sa dalepa a Ruma. Nia nin kahanda kanu nia na makapagkabagelʼin su
manggiginawa enggu su saligʼu ʼbpamaginugut sia makanggulalan kanu
kadsinantalʼin kanilan kanu Mapia a Tutuma pantag kanu Isa al-Masih sia kanu
nia a kitab.
Pidsinantal bun kanu nia a kitab su langun nu manga pinggalebekʼu Isa
al-Masih kanu sia pan sekanin sa liwawaw na dunia a mana su kinapamandu
nin enggu su kinapangusiatʼin kanu embala-bala a dalepa pantag kanu
kapendatu nu Kadenan. Na nakadalem bun kanu nia a kitab su manga
pinggalebekʼu Isa al-Masih a manga kabarakatan, su kinapagkapia nin
kanu manga sakiten enggu su manga inasukan na saitan taman den kanu
kinapambibiagʼin kanu minatay den. Nakalusud bun sia ba su kinapamili nu
Isa al-Masih kanu sapulu enggu dua a masugu nin enggu madtagapeda nin
sa kapangusiat enggu kapamandu pantag kanu tidtu a lalan ibpawang kanu
Kadenan.
Nakadalem bun kanu nia a kitab su makapantag kanu napagukit-ukitan
nu Isa al-Masih kanu sia pan sekanin sa dunia a mana su kinatala nin sa
kamalasayan taman den kanu kinanggihadʼin kanu umulʼin asalʼa malipuas
su langun nu maginugut sa lekanin taman sa maampun su kadusan nilan.
Nakalusud bun sia su kinapambibiag lun ʼbpaluman taman den kanu
kinapabpapulu lun lu sa sulega. Ipebpagilay bun kanu nia a kitab i su Isa
al-Masih na saben-sabenal a sekanin su Tunggalʼu Kadenan a pinadtaya.
108
Magi NT Final draft.indb 108 3/24/2021 2:45:08 PM
109
a 1:2-3 Ebpun i nia sia kanu Kitab a Inisulatʼu Nabi Malakias 3 ayat 1 enggu sia kanu Kitab a
Inisulatʼu Nabi Isayas 40 ayat 3. Na su ipembitiala n b u Kadenan sia na su Masih. 1:4 Yahiya Sekanin su Yahiya a ʼBpanalawat. Madakel pan i kasabutan tanu makapantag sa lekanin
lu kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
Su Kinapangusiatʼu Yahiya pantag kanu Kaadil
kanu Atay nu Taw sa Kauma nu Masih
(Mataya 3:1-12; Luk 3:1-18; Yuhan 1:19-28) 1 1 Na su ludsuan nu Mapia a Tutuma makapantag kanu Isa al-Masih a
*Tunggalʼu Kadenan 2 na mana su nakadalem kanu Kitab a Inisulatʼu
Nabi Isayas a
“Ilay ka! Paunan ku sa leka su pedsugun ku
ka enggu nin mapagadil su lalan nengka
3 na nia nin ibpananawag sa matanug
lu kanu tawan-tawan a dalepa na
‘Pagadilʼu su lalan a ʼbpagukitan nu *Mapulu!
Pakatidtu nu su entu a ʼbpagukitan nin!’ ” a
4 Na su Yahiya b na nakauma lu kanu tawan-tawan a dalepa a
nanalawat sekanin lu. Na nia nin ibpangusiat na kapasalawat sa tanda
na kadtaubat asalʼa maampun su kadusan. 5 Na timbang a langun nu
taw sa Awrusalim taman den kanu langun nu ped pan a manga dalepa
sa Yudia na linemu kanu Yahiya. Inipangumpaya nilan su manga
kabaladusan nilan entu pan ka sinalawatan silan nu Yahiya lu kanu
lawasʼa igʼu Jordan.
6 Na su Yahiya na nia nin pinangan na tapudi enggu teneb.
Mimbalegkas sekanin sa bumbul a ebpun sa bumbulʼa unta enggu
midsabitan sa upisʼa binatang. 7 Na nia nin ibpangusiat na “Aden
pakatundug sa laki a labi lawan pan kumin sa laki ka apia su kabekal
ku kanu iketʼu ampisʼu ay nin na di aku makadait. 8 Na saki na
pedsalawatan ku sekanu sa ig ugaidʼa sekanin na salawatan kanu nin
kanu Suti a Ruh.”
Su Kinasalawat kanu Isa al-Masih enggu su Kinabatalu sa lekanin
(Mataya 3:13-4:11; Luk 3:21-22; Luk 4:1-13)
9 Na kanu entu ba a manga timpu na nakauma su Isa al-Masih ebpun
sa dalepa a Nasarit a sakupʼu prubinsia a Galili. Daka sinalawatan
Markus 1
Magi NT Final draft.indb 109 3/24/2021 2:45:08 PM
110
c 1:13 Datu na Giadsal Nia ba su datu na manga saitan. Madakel pan i kasabutan tanu
makapantag kanu Datu na Giadsal sia kanu Maena nu Mangadalem a Kadtalu kanu Kitab a
mailay k d anu kapupusan nu nia a kitab. 1:13 Su manga malaikat na nia nin maena na papedsampaya ka aden a entu na silan i
pedsampay kanu kadtalu nu Kadenan kanu manga taw enggu penggalebeken nilan bun su ped
pan a ipedsugu nu Kadenan kanilan. Madakel pan i kasabutan tanu makapantag kanu manga
malaikat sia kanu Maena nu Mangadalem a Kadtalu kanu Kitab a mailay kanu kapupusan nu nia
a kitab.
sekanin nu Yahiya lu kanu lawasʼa igʼu Jordan. 10 Na endaw demun
i kinambuatʼin kanu ig na nailay nin i mimbuka su langit enggu
nangalimbaba lu sa lekanin su Ruh a linemagid sa malapati. 11 Daka
aden mambu suala a ebpun sa sulega a nia nin kadtalu na “Seka su
Tunggal a wata ku a pinadtaya. Sangat a ʼgkasuat aku sa leka.” 12 Na
kanu entu demun ba na pinananggit sekanin nu Ruh kanu tawan-tawan
a dalepa. 13 Na nakapatpulu gay na lu bu ba su Isa al-Masih kanu
tawan-tawan a dalepa a pedsasaten nu Datu na Giadsal. c Na aden bun
lu ba manga talaw a binatang. Ugaidʼa tiniakapan sekanin lu nu manga
malaikat. d
Su Muna-muna demun a Napamili a Mabaluy a Makaunut
kanu Isa al-Masih
(Mataya 4:12-22; Luk 4:14-15; 5:1-11)
14 Na ulian nu kinabilanggu kanu Yahiya na linemu su Isa al-Masih sa
Galili ka inipangusiatʼin su Mapia a Tutuma ebpun kanu Kadenan 15 sa
nia nin pedtalun na “Nauma den ba a nia su kutika a inadilʼu Kadenan,
na su kandatu nin na ipailay nin den. Edtaubat kanu den enggu
paginuguti nu su Mapia a Tutuma.”
16 Na kanu kabpagukitʼu Isa al-Masih lu kanu ligidʼu lanaw nu Galili
na nailay nin su edsuled a si Simiun enggu si Anduk a ʼbpamiala ka
entu ba su pantialian nilan na kapamiala sa seda. 17 Na nia pidtalu nu
Isa al-Masih kanilan na “Sia kanu ka unut kanu sa laki ka baluyn ku
sekanu a mamiala sa taw a mana bun su kabpamiala nu sa seda.” 18 Na
entu demun ba na tinagakʼilan su manga biala nilan ka minunut silan
kanu Isa al-Masih. 19 Na da pamun gaid silan makatangka na nailay
menemʼu Isa al-Masih si Yakub enggu si Yuhan a manga wata ni Zabidi
a pengguguden nilan su manga biala nilan lu kanu awang. 20 Na kanu
entu demun ba na inenggat silan nu Isa al-Masih sa kaunutʼilan sa
Markus 1
Magi NT Final draft.indb 110 3/24/2021 2:45:09 PM
111
e 1:21 Gay nu Kabpangintelenen Nia ba su gay nu kabpangintelenen nu manga taw a Yahudi.
Nasisita a di silan enggalebek kanu nia ba a gay sia luyud kanu agama nilan. Nia bun ba su
gay a kapedsimba nilan kanu Kadenan. Madakel pan i kasabutan tanu makapantag kanu Gay
nu Kabpangintelenen sia kanu Maena nu Mangadalem a Kadtalu kanu Kitab a mailay kanu
kapupusan nu nia a kitab.
lekanin. Na guna su maitu na tinagakʼilan su ama nilan apegʼu manga
panunugun nilan lu kanu awang ka minunut silan sa lekanin.
Su Kinapamugaw nu Isa al-Masih kanu manga Saitan
(Luk 4:31-37)
21 Na linemu silan sa dalepa a Kapurnaum. Na guna mauma su
Gay nu Kabpangintelenen e na linemudep su Isa al-Masih lu kanu
pedsambayangan nu manga Yahudi ka nangusiat lu. 22 Na sangat
a nangagaipan nu manga taw su kinapamandu nin a entu kagina
ʼbpamandu sekanin a mana aden kawagibʼin a dikena mana kanu manga
gulu nu pangitaban. 23 Na aden mama lu kanu entu a pedsambayangan
a inasukan na saitan a nakatekaw nin demun inilalis i 24 “Seka Isa a
taw sa Nasarit, di kami nengka den ʼbpelusudi. Nginan, sinemia ka
asalʼa mabinasa kami nengka? Katawan ku man seka, seka su Suti a
ebpun kanu Kadenan.” 25 Daka pidtaluan sekanin nu Isa al-Masih sa
“Telen ka san! Awai ka i mama a nan.” 26 Na kanu entu demun ba na
sinaingʼu saitan su mama taman sa nakalalis sa matanug entu pan ka
ginanatan nin. 27 Na sangat a nangagaip su langun nu taw lu taman sa
nakapamagidsaya silan sa “Ngin i nia, nakabagu a kabpamandu i nia?
Ka ʼbpamandu sekanin sa aden kawagibʼin. Na apia su manga saitan na
ʼbpaginugut sa lekanin amaika sugun nin.” 28 Na kanu entu demun ba na
nakapayapat kanu langun nu dalepa sa Galili su makapantag kanu Isa
al-Masih.
Su Kinapagkapia nu Isa al-Masih kanu Madakel a ʼBpamedsakit
(Mataya 8:14-17; Luk 4:38-41)
29 Na endaw i kinaliu nu Isa al-Masih kanu pedsambayangan a entu
na lu silan tinemalus kanu walay ni Simiun enggu Anduk kapedʼilan
bun si Yakub enggu Yuhan. 30 Na kanu entu ba mambu na ʼbpagiga
bu su panugangan ni Simiun a babay ka pegkayaw a benal. Daka
pinamagayasan nilan edtalu kanu Isa al-Masih su entu. 31 Na linuludʼu
Markus 1
Magi NT Final draft.indb 111 3/24/2021 2:45:10 PM
112
f 1:40 makapagkapia Sia sa basa a Grik na nia nin maena na ʼbpelimpiun atawa ka pedsutin. Na
su taw a aden sakitʼin a debpig na sia kanu adat-betadʼilan na haram a benal a taw.
Isa al-Masih su babay ka kinawa nin su lima nin ka pinambangun
nin. Na kanu entu demun ba na naawa su mayaw nu babay taman sa
tinalagadan nin pan silan.
32 Na kanu kinasedepʼu senang, endaw demun i kinadsukilep na
madakel i pinananggit sa lekanin a manga pendalu enggu manga
inasukan na saitan 33 taman sa timbang a langun nu taw kanu dalepa a
entu na ʼgkangalimud den lu kanu kasangulan nu walay. 34 Na madakel
a manga taw i embalang-balang den i sakitʼin i pinagkapia nin enggu
namugaw bun sekanin sa manga saitan kanu manga taw. Na dala nin
suguti a makadtalu pan su manga saitan a entu kagina katawan nilan u
entain sekanin.
Su Kinasuti nu Isa al-Masih kanu Taw a Haram
(Luk 4:42-44)
35 Na kanu ʼgkatibuas na mimbangun su Isa al-Masih ka linemu sa
nakadtawan-tawan a dalepa ka nangeni-ngeni sekanin. 36 Na pinangilay
sekanin ni Simiun enggu su manga ped pan a tagapeda nin. 37 Na guna
nilan matun na nia nilan pidtalu sa lekanin na “Langun na taw sia na
ʼbpangilay den sa leka.” 38 Daka nia pidtalu nu Isa al-Masih kanilan na
“Lemu tanu kanu embala-bala pan a dalepa ka enggu aku makapangusiat
bun lu ba ka nia ba i sabapan na kinasia ku.” 39 Na tinanebʼin den su
lusudʼu prubinsia a Galili ka nangusiat lu kanu manga pedsambayangan
nu manga Yahudi enggu namugaw bun sekanin sa manga saitan.
(Mataya 8:1-4; Luk 5:12-16)
40 Na aden mama a pedsakit sa debpig, na sinemupeg kanu Isa
al-Masih ka midtinggaleb lu kanu kasangulan nin ka napakalimu-limu
sa “Amaika miug ka na makapagkapia f aku nengka.” 41 Na nalat i
nanamʼin kanu mama a entu daka inami nin sa nia nin pidtalu lun
na “Pegkiug aku, ʼgkapia ka den saguna.” 42 Na midsambuta demun i
kinaawa nu sakitʼin taman sa migkapia sekanin. 43 Daka pinaganatʼu
Isa al-Masih su mama a entu. Na inibpaliugatʼin 44 edtalu sa lekanin i
“Ingati ka a benal i madtalu nengka i nia kanu apia entain ugaidʼa ganat
Markus 1
Magi NT Final draft.indb 112 3/24/2021 2:45:11 PM
113
g 1:44 ʼgkurban Madakel pan i kasabutan tanu makapantag sa nia sia kanu Maena nu
Mangadalem a Kadtalu kanu Kitab a mailay k h anu kapupusan nu nia a kitab. 2:4 atepʼu walay Kanu nia a dalepa na katatapan kanu manga walay na pantal i kinaatep lun
enggu aden panikan nin sia sa liu a ipebpawang lu kanu untulʼin.
ka, ka pailay ka kanu ʼbpangurban enggu ʼgkurban g ka a mana bun su
inisugu nu Nabi Musa asalʼa mailay nu manga taw i nasuti ka den.”
45 Na ginemanat den mambu su mama a entu ugaidʼa pidtalu nin bun
mamikal su makapantag kanu nanggula nin taman sa nakapayapat
su tudtulan a entu. Na sabap sa entu na di den makambaya-baya su
Isa al-Masih sa kaludepʼin kanu manga inged ka lu bun den sekanin
pakambaya-baya kanu manga nakadtawan-tawan a dalepa. Na apia ka
maitu na pebpawangan bun sekanin nu madakel a benal a manga taw a
lu ebpun kanu embala-bala a inged.
Su Isa al-Masih na aden Kawagibʼin sa Kapangampun
(Mataya 9:1-8; Luk 5:17-26) 2 1 Na guna maipus su namakapila gay na mimbalingan su Isa al-Masih
lu sa Kapurnaum. Na nadtalu-talu i nakauli den sekanin sa walay.
2 Daka nangalimud i madakel a benal a taw taman sa di den ʼgkalengan
apia lu kanu bengawan. Na kanu kabpangusiatʼin kanilan kanu kadtalu
nu Kadenan 3 na aden manga taw a namakauma a nananggit sa mama
a di den pakanggagalebek su lawasʼin a pedsapuaten nu pat kataw a
manga mama. 4 Na guna su di silan pakasupeg kanu Isa al-Masih sabap
sa madakel a benal a taw na iniawa nilan su atepʼu walay h lu kanu atagʼu
Isa al-Masih. Na guna su nakaumbal den silan sa kaukitan na initudtun
nilan su mama a entu a pinapageda sa ikam. 5 Daka guna mailay nu
Isa al-Masih su saligʼilan na nia nin pidtalu kanu mama a di nin den
pakanggagalebek su lawasʼin na “Manga dua na wata, su kabaladusan
nengka na inampun den.” 6 Na aden mambu manga gulu nu pangitaban
a ʼbpagagayan lu ba na nia pakaidsa nu ginawa nilan na 7 “Nginan ka
pakadtalu-talu i mama a nan sa man? Sakutu i nan kanu Kadenan! Entain
besen i makapangampun sa kabaladusan u dikena su Kadenan bu?” 8 Na
ʼgkatawan nu Isa al-Masih su ʼgkapagitungʼilan daka kanu entu demun ba
na pidtalu nin kanilan i “Nginan ka man i pakaidsa nu kanu ginawa nu?
9 Ngin besen i malemu a edtalun kanu mama a nia a di pakanggagalebek
i lawasʼin, ‘Su kabaladusan nengka na inampun den’? Udi na ‘Embangun
Markus 1 , 2
Magi NT Final draft.indb 113 3/24/2021 2:45:12 PM
114
i 2:10 Kaka nu Manusia Nia su ped a gelal kanu Masih sia kanu Kitab a Inisulatʼu Nabi
Danyil. Madakel pan i kasabutan tanu makapantag kanu Kaka nu Manusia sia kanu Maena nu
Mangadalem a Kadtalu kanu Kitab a mailay k j anu kapupusan nu nia a kitab. k 2:14 Libi na sekanin bun si Mataya. 2:15 Su ʼbpangubela sa buwis na haram enggu dikena matidtu sia kanu adat-betadʼu manga
taw a Yahudi kanu entu a timpu sabap kanu galebekan nilan. Na mababa i kapegkailay nu
l manga Yahudi kanilan sabap kanu katalimbutʼilan sia kanu galebekan nilan. 2:15 manga taw a dikena balaagama Sia sa basa a Grik na nia nin maena na manga baladusa.
mNa sia kanu adat-betadʼilan na timbang a baladusa su manga taw a dikena balaagama. 2:16 lumpukan a Parisiyu Su lumpukan a Parisiyu na balaagama a lumpukan nu manga Yahudi
enggu mabagel silan kanu timpu nu Isa al-Masih. Initimbangʼilan i ginawa nilan sa silan bu i
matidtu a manga taw kanu entu a timpu kagina ʼbpagapasen nilan penggulalan su langun nu
kasuguan nu agama nu manga Yahudi. Madakel pan i kasabutan tanu makapantag kanu lumpukan
a Parisiyu sia kanu Maena nu Mangadalem a Kadtalu kanu Kitab sia kanu kapupusan nu nia a kitab.
ka, kua ka i ikamʼengka a nan ka lakaw ka den’? 10 Ugaidʼa ipaamad
ku sa lekanu i su Kaka nu Manusia i na aden kawagibʼin sia sa dunia sa
kapangampun nin sa kabaladusan.” Daka nia nin pidtalu kanu mama a
di nin pakanggagalebek i lawasʼin na 11 “Pedsugun ku seka sa embangun
ka, kua ka i ikamʼengka a nan ka uli ka den.” 12 Daka mimbangun mambu
su mama a entu. Na pinamagayasan nin kemua su ikamʼin ka linemiu a
lu demun minukit kanu kaadapan nu langun nu taw lu ba. Daka sangat a
nangagaip silan taman sa napugi nilan su Kadenan. Na nia nilan nadtalu
na “Da tanu pamun a benal makailay sa maya ba!”
Su Isa al-Masih na Labi a Mapulu kumin kanu Langun nu
Adat-betadʼu Taw
(Mataya 9:9-13; Luk 5:27-32)
13 Na linemu menem su Isa al-Masih kanu ligidʼu lanaw nu Galili.
Na pibpawangan sekanin lu ba nu madakel a benal a taw na daka
pinamandu nin silan. 14 Na kanu kapendadalakaw nin na nailay nin si
Libi j a wata ni Alpayus. ʼBpagagayan si Libi lu kanu ʼbpangubelan sa
buwis. Na nia pidtalu nu Isa al-Masih sa lekanin na “Unut ka sa laki.”
Daka midtindeg mambu sekanin ka minunut kanu Isa al-Masih.
15 Na kanu kapegkan nu Isa al-Masih enggu su ʼbpamangunut lun lu
kanu walay ni Libi na madakel a ʼbpangubela sa buwis k enggu manga taw
a dikena balaagama l i kineman kapedʼu Isa al-Masih. Ka madakel man a
benal silan a midtatanggunut kanu Isa al-Masih. 16 Na guna madsusuliman
nu manga gulu nu pangitaban a lusud kanu lumpukan a Parisiyu m i
pegkan su Isa al-Masih kapedʼu manga ʼbpamangubela sa buwis enggu
Markus 2
Magi NT Final draft.indb 114 3/24/2021 2:45:13 PM
115
manga dikena balaagama na nia nilan pidtalu kanu ʼbpamangunut lun
na “Nginan ka pegkan sekanin kapedʼu manga ʼbpamangubela a nan
sa buwis enggu manga taw a dikena balaagama?” 17 Na guna makinegʼu
Isa al-Masih su entu na nia nin pidtalu kanilan na “Dikena man nia
pakanasisita sa taligamut su manga taw a dala sakitʼin ka su manga taw
a aden sakitʼin. Na dikena nia ku kinasia i nia ku pedtawagen na su
manga ikelas a taw ka su manga baladusa.”
(Mataya 9:14-17; Luk 5:33-39)
18 Na su ʼbpamangunut kanu Nabi Yahiya enggu kanu lumpukan
a Parisiyu na tatap ʼbpamebpuasa. Na aden manga taw a sinemupeg
kanu Isa al-Masih ka nia nilan pidtalu sa lekanin na “Nginan ka su
ʼbpamangunut kanu Yahiya enggu su ʼbpamangunut kanu lumpukan
a Parisiyu na ʼbpamebpuasa ugaidʼa su ʼbpamangunut sa leka na
dikena ʼbpamebpuasa?” 19 Na nia pidtalu nu Isa al-Masih kanilan sa
ukit a pakenalan na “Ngintu, makabpuasa besen su manga ana nu
pegkawingen amaika kapedʼilan pamun su mama a pegkawingen? Dili
guna silan ʼbpuasa taman sa kapedʼilan pan su mama a pegkawingen.
20 Ugaidʼa mauma su gay a kuan den su mama a pegkawingen na entu
ba su kutika a kabpuasa nilan.” 21 Na pidtalu nin pan i “Dala man
temapi sa bagu a ginis kanu labing a balegkas ka amaika ʼgkegken
den su bagu a ginis na mangagandelʼin su ginisʼu labing a balegkas na
makin den ʼgkasela su kisi nin. 22 Na dala bun demiken sa bagu pamun
a igʼa ubas kanu labing a taguan na igʼa ubas a upisʼa binatang kagina
makapambetu nu bagu a igʼa ubas su labing a taguan a upisʼa binatang
na amaika maitu na maudud su igʼa ubas enggu ʼgkalat su taguan a
upis. Ugaidʼa su bagu man a igʼa ubas na sia bu ipembetad kanu bagu a
taguan a upis.”
(Mataya 12:1-8; Luk 6:1-5)
23 Na natabu kanu Gay nu Kabpangintelenen i ʼbpagukit su Isa
al-Masih lu kanu inawidan a bantad, na gagalu nu kabpagukitʼilan na
ʼbpangetes sa tiugkayan na bantad su ʼbpamangunut lun. 24 Daka nia
pidtalu sa lekanin nu manga taw a lusud kanu lumpukan a Parisiyu
na “Ilay ka ba, nginan ka penggalebeken nu ʼbpamangunut sa leka i
nan? Di a benal i nan ʼgkaalus kanu Gay nu Kabpangintelenen.” 25 Na
Markus 2
Magi NT Final draft.indb 115 3/24/2021 2:45:13 PM
116
n 2:25 Daud Sekanin bun su Nabi Daud. Mailay su makapantag kanu nia sia kanu Ika-isa a
Kitabo ʼu Nabi Samuil 21 ayat 1 taman sa 6. 3:6 taw nu Hirud Na manga Yahudi a balapantag a manga taw enggu mabagel. Na binedtuan
silan sa taw nu Hirud sabap sa lamig silan kanu sakambinabatan ni Hirud a pinandatu nu Sultan
sa Ruma kanu dalepa a Palistin.
nia nin inisumpat kanilan na “Ngintu, da nu pamun mabatia kanu kitab
u ngin i pinggula nu Daud n kanu timpu a pakanasisita sekanin enggu
ʼgkagutem apegʼu manga tagapeda nin 26 kanu timpu a nia pan mapulu
sa langun nu ʼbpamangurban na si Abiatar? Linemudep su Daud lu kanu
walay a pedsimban kanu Kadenan ka kineman kanu pan a inigkurban
kanu Kadenan. Na di a benal ʼgkaalus a kanen nin su entu ka nia bu
alus a makakan kanu entu na su ʼbpamangurban. Na pidsan ka maitu na
inenggan nin pan su manga tagapeda nin.” 27 Na nia pan pidtalu nu Isa
al-Masih kanilan na “Su Gay nu Kabpangintelenen na pinangaden kanu
kapianan nu manga taw, dikena pinangaden su taw kanu kapianan nu
Gay nu Kabpangintelenen. 28 Na kagina ka maitu na su Kaka nu Manusia
na apia kanu Gay nu Kabpangintelenen na sekanin i Mapulu.”
(Mataya 12:9-14; Luk 6:6-11) 3 1 Na linemudep menem su Isa al-Masih lu kanu pedsambayangan nu
manga Yahudi. Na aden mama lu a migkipes i sabala a lima nin.
2 Na pedtulikan nu manga taw a lusud kanu lumpukan a Parisiyu su Isa
al-Masih ka pedsipatan nilan u amaika pagkapian nin su mama a entu
kanu Gay nu Kabpangintelenen ka enggu aden makasenditʼilan sa
lekanin. 3 Daka nia pidtalu nu Isa al-Masih kanu mama a migkipes i lima
nin na edtindeg sekanin lu kanu lukʼu manga taw. 4 Entu pan ka nia nin
pidtalu kanilan na “Ngin i ʼgkaalus kanu Gay nu Kabpangintelenen,
kanggula sa mapia atawa ka kanggula sa mawag; kaimatay atawa ka
kalipuas kanu umulʼu taw?” Ugaidʼa da den inek-inekʼilan. 5 Na
pinangingilay silan nu Isa al-Masih edtulik a ʼgkasakit i ginawa nin
enggu ʼgkalidu a benal i ginawa nin sabap kanu kategasʼu pamusungan
nilan. Na nia nin pidtalu kanu mama a entu na “Betel ka i lima nengka
a nan.” Daka binetelʼin mambu taman sa migkapia su lima nin. 6 Na guna
su maitu na minawa su manga taw a lusud kanu lumpukan a Parisiyu ka
kanu entu demun ba na mindidilimudan silan kapedʼu manga taw nu
Hirud o ka pinagitungʼilan u panun i kabinasa nilan kanu Isa al-Masih.
Markus 2 , 3
Magi NT Final draft.indb 116 3/24/2021 2:45:14 PM
117
p 3:16 Su Pitru na nia nin maena sa basa a Grik na watu.
Su Kabarakatʼu Isa al-Masih na Lawan pan
kanu Kabarakatʼu Saitan
7 Ginemanat su Isa al-Masih enggu su ʼbpamangunut sa lekanin
ka linemu silan kanu lanaw nu Galili. Na madakel a benal a taw i
midtatanggunut kanilan a ebpun sa dalepa a Galili enggu Yudia
8 taman den sa siudad a Awrusalim enggu dalepa a Idumia. Aden bun
ebpun lu tampal sa sebangan nu lawasʼa igʼu Jordan. Na madakel
bun i ebpun sa embala-bala den kanu dalepa a Tair enggu Sidun. Nia
sabap a kinalu nu langun nu taw a nia kanu Isa al-Masih na nakinegʼilan
su langun nu penggalebeken nin. 9 Na sabap sa madakel a benal a
taw na pidtalu nu Isa al-Masih kanu ʼbpamangunut lun i magadil
silan sa awang a kapagagayanan nin asalʼa di sekanin malupitʼu
madakel a taw 10 kagina madakel den a benal i nakapagkapia nin.
Na sabap sa nia na langun nu aden sakitʼin na pedsusumaga den sa
kapedsupegʼilan kanu Isa al-Masih asalʼa maami nilan sekanin. 11 Na
uman sekanin ʼgkailay nu manga saitan a minasuk kanu manga taw na
ipendadsangʼilan su ginawa nilan lu kanu kasangulan nu Isa al-Masih
taman sa ibpelalisʼilan pedtalu sa lekanin i “Seka su Tunggalʼu Kadenan.”
12 Ugaidʼa inibpaliugatʼin kanilan i di nilan a benal edtalu-talun u entain
sekanin.
Su Kinapamili nu Isa al-Masih kanu Sapulu enggu Dua
a Sinugu nin
(Mataya 10:1-4; Luk 6:12-16)
13 Na tinemakedeg su Isa al-Masih kanu palaw ka inenggatʼin su
manga pigkahanda nin a makaunut sa lekanin. Na linemu mambu silan.
14 Daka pinamili nin lu su sapulu enggu dua a pinggungalanan nin sa
sinugu asalʼa madtagapeda nin enggu masugu nin a makapangusiat
15 taman sa aden sa kanilan i bagel sa kapamugaw kanu manga
saitan. 16 Na nia su sapulu enggu dua a napamili nin: Si Simiun a
pinggungalanan nin sa Pitru. p 17 Su manga wata ni Zabidi a si Yakub
enggu si Yuhan a pinggungalanan nu Isa al-Masih sa Buanirgis a nia
nin maena na “Manga Wata na Lugung.” 18 Si Anduk enggu si Pilipus,
Markus 3
Magi NT Final draft.indb 117 3/24/2021 2:45:15 PM
118
q 3:22 Datu na Giadsal Sia sa basa a Grik na Bilsibul, nia ba r i ped a ngala nu Datu na Giadsal. 3:30 Saben-sabenal a su kabarakatʼu Isa al-Masih na sia ebpun kanu Kadenan tembu ba kanu
kinadtalu nu manga taw sa inasukan sekanin nu datu nu manga saitan na nakasakutu silan
kanu Suti a Ruh nu Kadenan.
si Bintulumi, si Mataya, si Tumas enggu si Yakub a wata ni Alpayus, si
Tadius, si Simiun a ʼbpaninindeg kanu dalepa, 19 enggu si Yahuda Iskalia
a temipu kanu Isa al-Masih.
Su Kabarakatʼu Isa al-Masih na dikena ebpun kanu Saitan
(Mataya 12:22-32; Luk 11:14-23; Luk 12:10)
20 Na guna su minuli su Isa al-Masih lu kanu walay na
mindidilimudan menem lu i madakel a taw taman sa di den sekanin
pakasengel pegkan apegʼu ʼbpamangunut lun. 21 Na guna makinegʼu
pamilia nin su entu na linemu silan ka enggu nilan sekanin ʼgkakua
kagina nia pedtalun nu ped a taw na “ʼGkabuneg den sekanin.” 22 Na nia
menem pedtalun nu manga gulu nu pangitaban a ebpun sa Awrusalim
na “Inasukan sekanin nu Datu na Giadsal. q Na sia pakanggulalan kanu
bagelʼu datu a nia nu manga saitan na ʼbpamugaw sekanin sa manga
saitan.” 23 Daka pinaubay nu Isa al-Masih silan ka pidtalu nin kanilan
sa ukit a pakenalan i “Panun i kabugaw nu datu nu manga saitan kanu
ginawa nin demun? 24 Na amaika su pendatuan ka mambad-bad su
manga taw nin na su entu a pendatuan na dili makadtindeg sa mauget.
25 Na amaika su sakambinabatan ka mambad-bad silan na su entu a
sakambinabatan na dili mauget na makabpipitas silan. 26 Na maitu bun
ba, amaika su Datu na Giadsal ka sungkangen nin su ginawa nin enggu
mambad-bad su pendatuan nin na di makadtindeg nia pan mula na
entu den ba i kapupusʼin. 27 Na nia nin kabantang na mana man sekanin
mabagel a mama a di kaludepan su walay nin asalʼa agawn su manga
kaaden nin, nia tabia na mapawik muna sekanin entu pan ka maagaw
su manga kaaden nin.
28 “Na saben-sabenal a pedtalun ku sa lekanu i langun na kadusan
nu manusia na mapakay a maampun, apia ngin pan i enggulan nilan a
kasakutu na maampun bun. 29 Ugaidʼa apia entain i semakutu kanu Suti
a Ruh na dala kaampun lun, nia pan mula na mandusa nin i entu taman
sa taman.” 30 Na pidtalu nu Isa al-Masih i nia kagina pedtalun nilan i
“Inasukan sekanin nu datu nu manga saitan.” r
Markus 3
Magi NT Final draft.indb 118 3/24/2021 2:45:15 PM
119
Su Tidtu-tidtu a Pamilia nu Isa al-Masih
(Mataya 12:46-50; Luk 8:19-21)
31 Na nakauma su ina nu Isa al-Masih apegʼu manga suledʼin a
mama. Lu silan pedtindeg kanu liu nu walay na inipatawagʼilan su
Isa al-Masih. 32 Na madakel a taw a ʼbpamagagayan i nakabalibet sa
lekanin kanu entu ba. Na nia nilan pidtalu sa lekanin na “Gulu, nan
sa liu su ina nengka enggu su manga suledʼengka a mama, ʼbpangilayn
ka nilan.” 33 Daka nia nin inisumpat kanilan na “Entain besen i ina ku
enggu manga suled ku a mama?” 34 Na pinangingilay nin edtulik su
nakabalibet sa lekanin a ʼbpamagagayan ka nia nin pidtalu na “Ilay nu,
nia ba su ina ku enggu manga suled ku a mama! 35 Ka apia entain man i
penggalebek kanu kahanda nu Kadenan na entu ba su suled ku a mama
enggu babay enggu ina ku.”
Su manga Pakenalan makapantag kanu Kadtalu nu Kadenan
(Mataya 13:1-9; Luk 8:4-8) 4 1 Na linemudsu menem mamandu su Isa al-Masih lu kanu ligidʼu
lanaw nu Galili. Na madakel a benal a taw i mindidilimudan lu
kanu ubay nin tembu ba nageda sekanin kanu awang ka lu ba sekanin
nagagayan. Na saleta mambu na su madakel a taw na lu bu silan kanu
ligidʼu lanaw. 2 Na madakel i inipamandu nin kanilan sa ukit a pakenalan.
Na kanu kabpamandu nin na nia nin pidtalu kanilan na 3 “Pakikineg kanu
sa mapia! Aden kun mama a linemu sa dalem ka sinemaud sa uni. 4 Na sia
kanu kapedsaudʼin na aden naulug sia kanu ligidʼu lalan na guna mauma
nu manga papanuk na kinan nilan. 5 Na aden menem naulug sia kanu
manga watu a natangguban na paidu a lupa na nangagan a benal minetu
kagina manipis bu i lupa nin. 6 Na guna makakayang-kayang su senang na
nalanes taman sa nagangu kagina da gaid makandalid. 7 Na aden menem
naulug lu kanu lupa a aden utan nin a sudangen na guna su migkasela su
manga utan na natangguban nu manga utan su pamulan taman sa dala
makaunga. 8 Na su ped menem na lu naulug kanu mapia a lupa na minetu,
migkasela taman sa minunga sa mapia. Na aden minunga sa telupulu
takep, aden menem minunga sa nempulu takep enggu aden bun minunga
sa magatus takep.” 9 Na nia nin pan pidtalu kanilan na “Apia entain i aden
tangila nin a pakakineg na makikineg sa mapia.”
Markus 3 , 4
Magi NT Final draft.indb 119 3/24/2021 2:45:15 PM
120
s 4:12 Ebpun i nia sia kanu Kitab a Inisulatʼu Nabi Isayas 6 ayat 9 taman sa 10.
(Mataya 13:10-23; Luk 8:9-18)
10 Na guna su natalipulu den su Isa al-Masih enggu su sapulu enggu
dua a pinamili nin apeg den nu manga ped pan a ʼbpamakikineg lun na
inidsa nilan sa lekanin u ngin i maena nu manga pakenalan a entu a
inipamandu nin. 11 Nia nin pidtalu kanilan na “Inipayag den sa lekanu su
nakapagena a makapantag kanu kapendatu nu Kadenan. Ugaidʼa kanu
ped a manga taw a di ʼbpamaginugut na ibpamandu ku kanilan su langun
sa ukit a pakenalan. 12 Na natuman sia ba su nakadalem kanu kitab a
‘Matag silan ʼbpangingilay ʼbpamikal
na dala ʼgkailay nilan,
matag silan ʼbpamakikineg ʼbpamikal
na dala ʼgkatuntayan nilan
ka u dikena maitu
na basi edtaubat bun silan
taman sa maampun bun.’ s”
13 Na nia nin pan pidtalu kanilan na “Amaika di nu ʼgkatuntayan su
nia a pakenalan na panun pan i katuntay nu kanu ped pan a manga
pakenalan? 14 Na su inisaudʼu mama na su kadtalu nu Kadenan. 15 Na su
ligidʼu lalan a naulugan nu uni na mana bun su manga taw a sinaudan
kanu kadtalu nu Kadenan. Na kanu kinakinegʼilan kanu kadtalu nu
Kadenan na namagayas su Datu na Giadsal lemu ka kinua nin su kadtalu
nu Kadenan a inisaud lu kanilan. 16 Su ped menem na mana bun su
watu a natangguban na paidu a lupa a naulugan nu uni. Na endaw i
kinakinegʼilan kanu kadtalu nu Kadenan na tinalima nilan taman sa
napia a benal i ginawa nilan. 17 Ugaidʼa dala gaid endalid su kadtalu nu
Kadenan lu kanilan tembu dala silan ʼgkauget kanu kabpaginugutʼilan
ka endaw i katingguma nu kamalasayan atawa ka kapamungkaid sabap
kanu kadtalu nu Kadenan na entu bun ba na taligkudanan nilan su
paginugutʼilan. 18 Na su ped menem a taw na mana su lupa a aden utan
nin a sudangen a naulugan nu uni. Nakikineg silan kanu kadtalu nu
Kadenan 19 ugaidʼa guna makatingguma su kamutuan kanu sagugunay
a timpu, su kasimpang sabap kanu kakawasan enggu su kalilini
kanu kaduduniay na nabausan su kadtalu nu Kadenan taman sa dala
Markus 4
Magi NT Final draft.indb 120 3/24/2021 2:45:16 PM
121
makaunga. 20 Ugaidʼa su ped menem a taw na mana su mapia a lupa
a naulugan nu uni. Nakikineg silan enggu tinalima nilan su kadtalu
nu Kadenan taman sa nakaunga sa mapia, aden minunga sa telupulu
takep, aden menem minunga sa nempulu takep enggu aden bun menem
minunga sa magatus takep.”
21 Na pidtalu bun nu Isa al-Masih kanilan i “Ngintu, su palitan a
tinutudan na sia ibetad kanu aungʼu katri udi na dapengan? Dikena basi
maitu ka su palitan a tinutudan na sia dait a ibetad kanu ʼbpanaguan
lun. 22 Na maitu bun ba su kandatu nu Kadenan a nakapagena, na di
bun mauget na makapayag bun. 23 Na apia entain i aden tangila nin a
pakakineg na makikineg sa mapia.”
24 Na nia pan pidtalu nu Isa al-Masih kanilan na “Itagu nu sa ginawa
su ngin i ʼgkakinegʼu. Na u ngin i kadakel a inggay nengka na maitu
bun ba i kadakel a matalima nengka enggu kaumanan pan su ngin
i natalima nengka den. 25 Nia nin maena na apia entain i makikineg
kanu panduan ku na edsisinggumanan pan su inenggay lun a katuntay.
Ugaidʼa apia entain menem i di makikineg kanu panduan ku na su paidu
a katuntay nin na kuan pamun su entu.”
Su manga Pakenalan makapantag kanu Kapendatu nu Kadenan
26 Na nia pidtalu nu Isa al-Masih na “Su kandatu nu Kadenan na mana
bun su ʼbpanudtulen nu nia a pakenalan a ‘Aden kun mama a pedsaud sa
uni kanu lupa. 27 Na guna su nakasaudʼin den su uni na magabi sa malamag
na miniga embangun bu sekanin taman sa da nin katawi u panun i kinaetu
nin taman sa kinagkasela nin. 28 Na su lupa den mismu i napagkasela enggu
napaunga kanu uni a inisaudʼin. Pagan-paganay na linemeteb taman sa
migkasela entu pan ka minunga taman sa migkalutu su unga nin. 29 Na
guna su mapakay den a pagaganin na namagayas sekanin lemu a minit sa
kumpay ka kinumpay nin sabap sa nauma den su timpu nu kabpagagani.’ ”
(Mataya 13:31-32, 34; Luk 13:18-19)
30 Na nia nin pan pidtalu kanilan na “Ngin basi i kalagidan tanu kanu
kapendatu nu Kadenan? Atawa ka ngin basi i pakenalan a dait a usalen
ku sa kapatuntay ku lun sa lekanu? 31 Na mana bun man i nia kanu
lagasʼu ʼgkamun a mustasa a inipamula kanu lupa. Na matag i nia isa
kanu langun nu manganaut a lagas sia sa dunia 32 na u makapamula den
Markus 4
Magi NT Final draft.indb 121 3/24/2021 2:45:16 PM
122
t 5:1 manga taw sa Girasa Su ped na nia nilan kinasulat lun na manga taw sa Gadara, su ped
menem na manga taw sa Girgisa.
kanu lupa na ʼbpagetu taman sa pegkasela enggu ʼgkabaluy a masela sa
langun na ʼgkakamun. Na pedsapak i nia sa mangasela taman sa mapakay
a kadsalagan enggu kasilungan na manga papanuk.” 33 Na ibpamandu
nin bun kanilan su kandatu nu Kadenan sa ukit a madakel pan a manga
pakenalan a maya ba kanu manga pakenalan a nia sa endaw taman i
kapakikinegʼilan lun. 34 Na nia ukit a kabpamandu nin kanilan na sa
ukit bu na pakenalan ugaidʼa amaika ʼgkatalipulu bun den silan kanu
ʼbpamangunut lun na pedsinantalen nin kanilan su langun-langun.
Su Kinasapalʼu Isa al-Masih kanu Mabandes a Sambel
(Mataya 8:23-27; Luk 8:22-25)
35 Na kanu kinasedepʼu senang kanu entu bun ba a gay na pidtalu nu
Isa al-Masih kanu ʼbpamangunut sa lekanin i “Lemipag tanu.” 36 Daka
ginanatan nilan su madakel a taw ka nageda silan kanu awang a
ʼbpagagayanan nu Isa al-Masih ka linemipag silan kanu lanaw kapedʼu
Isa al-Masih. Na aden bun manga ped a awang a pinagedan nu manga
taw a kapedʼilan. 37 Daka nakatingguma i mabandes a benal a sambel.
Na ʼgkalumpakʼu mangasela a bagel su awang taman sa sama bun den di
ʼgkapenu na ig su awang. 38 Saleta mambu na pedtulug su Isa al-Masih lu
kanu ulinan nu awang a minulun den ʼbpia. Daka pinukaw nilan sekanin
ka pidtalu nilan sa lekanin i “Gulu, nginan, da demun sa leka i ʼgkanggula
tanu a nia? ʼGkaled tanu den.” 39 Na mimbangun sekanin ka sinapalan nin
su sambel enggu nia nin pidtalu kanu lanaw na “Lenek ka san! Patana
ka.” Na tinemelen mambu su sambel enggu lineminaw mambu sa mapia
su lanaw. 40 Na nia nin pidtalu kanu ʼbpamangunut lun na “Nginan ka
ʼgkangagilekan kanu? Dala pamun saligʼu?” 41 Daka kinukuk silan na gilek
taman sa nia nilan nakapamagidsaya na “Entain besen i taw a nia, apia
su sambel enggu lanaw na ʼbpaginugut sa lekanin?”
Su Kinapagkapia nu Isa al-Masih kanu Mama a Inasukan na manga Saitan
(Mataya 8:28-34; Luk 8:26-39) 5 1 Na nakadunggu su Isa al-Masih enggu su ʼbpamangunut sa lekanin
lu kanu lipagʼu lanaw, lu kanu dalepa nu manga taw sa Girasa. t 2 Na
Markus 4 , 5
Magi NT Final draft.indb 122 3/24/2021 2:45:17 PM
123
kanu kinambaba nu Isa al-Masih kanu awang na nakatekaw demun
sekanin sinumbakʼu mama a lu nakabpun kanu manga lebeng. Su mama
a nia na inasukan na saitan 3 enggu lu den ba sekanin pegkakaleben
kanu ʼbpamelebengan. Na da den pakagaga sa lekanin pebpawik,
apia nia pan ʼbpagusalen sa kapebpawik lun i sangkali na di den
ʼgkagaga. 4 Kagina tatap den sekanin pedsangkalian enggu pebpawiken
ugaidʼa ʼgkagetasʼin bun su sangkali kanu lima nin enggu ʼgkalupetʼin
penggetas su sangkali kanu ay nin. Na da den isa pan a pakagaga lun
pegkumpen. 5 Na magabi sa malamag na pendadalalis sekanin lu kanu
ʼbpamelebengan enggu lu kanu kabakuludan taman sa ʼbpamalian nin sa
manga watu su lawasʼin.
6 Na guna nin masandeng su Isa al-Masih na pidtatalaguyan nin
semugiud 7 ka inilalisʼin sa matanug i “Seka Isa a Tunggalʼu Kadenan a
Mapulu sa Langun, di aku nengka den ʼbpelusudi. Idsapa nengka kanu
Kadenan i di aku nengka ʼbpelasaya.” 8 Na pidtalu nin i nia sabap sa
pidtaluan sekanin nu Isa al-Masih sa “Saitan, awai ka i mama a nan!”
9 Na inidsan sekanin nu Isa al-Masih sa “Entain i ngala nengka?” Na nia
nin inisumpat na “Nia ku ngala na Sakian-kian kagina madakel kami.”
10 Na inibpaliugatʼin mangeni kanu Isa al-Masih i di silan paawan kanu
entu a kalupan.
11 Na kanu entu ba na aden madakel a benal a manga taw sa lupa a
papegkanen lu kanu pipi nu bakulud. 12 Daka inipamagayukʼu manga
saitan mangeni kanu Isa al-Masih i “Lu kami nengka den paasuka kanu
manga taw sa lupa a entu.” 13 Na sinugutan nin mambu silan. Guna su
maitu na linemiu su manga saitan kanu mama ka minasuk silan lu kanu
manga taw sa lupa. Daka su manga taw sa lupa a manga dua ngibu i
kadakelʼin na nakadtatalaguy silan lu kanu matibeng a bakulud taman
sa namakatibpu silan kanu lanaw enggu nangaled.
14 Guna su maitu na su manga pedtuganul kanu manga taw sa lupa na
midtatalaguy silan mamagayas lu kanu siudad taman den kanu manga
embala-bala pan a manga dalepa ka pinanudtulʼilan su entu lu kanu
manga taw. Na namelu mambu su manga taw ka enggu nilan mailay u
ngin i nanggula.
15 Na guna silan makauma kanu Isa al-Masih na nailay nilan i
ʼbpagagayan den su mama a inasukan na sakian-kian na manga saitan
enggu nakambalegkas den taman sa nakatidtu den i itungan nin. Daka
Markus 5
Magi NT Final draft.indb 123 3/24/2021 2:45:18 PM
124
u 5:20 Dikapulis Nia nin maena sa basa a Grik na sapulu a siudad. Masela i nia a dalepa lu
matampal sa sebangan nu lanaw nu Galili enggu lawasʼu igʼu Jordan. Aden bun pegkaleben
a manga taw a Yahudi kanu nia a manga dalepa ugaidʼa nia kadakelan a pegkaleben lun na
dikena-Yahudi a manga taw.
nangagilekan silan. 16 Na su manga natabu demun kanu entu a nanggula
na pidsinantalʼilan kanilan su ngin i nanggula nu mama a entu a
inasukan na manga saitan enggu su nanggula nu manga taw sa lupa.
17 Daka inipamagayukʼilan mangeni kanu Isa al-Masih i ganatan nin den
su ingedʼilan.
18 Na guna su ʼbpageda den su Isa al-Masih kanu awang na su mama a
inasukan na manga saitan na inipamagayukʼin mangeni kanu Isa al-Masih
i paunuten nin sekanin. 19 Ugaidʼa da sekanin suguti nu Isa al-Masih ka
makin nin pidtalu sa lekanin i “Uli ka, ka panudtul ka kanu manga
pagali nengka u ngin i manga pinggula nu Kadenan sa leka enggu
panun i kinakalimu nin sa leka.” 20 Guna su maitu na ginemanat sekanin
ka inipayapatʼin manudtul lu kanu manga dalepa sa Dikapulis u su ngin i
manga pinggula sa lekanin nu Isa al-Masih. Daka su langun nu
nakakineg kanu entu na sangat a nangagaip.
Su Kabarakatan nu Isa al-Masih sa Kapagkapia
enggu Kapambibiag ʼBpaluman
(Mataya 9:18-26; Luk 8:40-56)
21 Na nageda su Isa al-Masih kanu awang ka linemipag menem kanu
lanaw. Na guna sekanin makadunggu na nalimudan sekanin na madakel
a benal a taw lu kanu ligidʼu lanaw. 22 Na isa kanu ʼgkangaunutan nu
pedsambayangan nu manga Yahudi a bedtuan sa Yairus i linemu. Na
endaw i kinailay nin kanu Isa al-Masih na sinemugiud kanu ay nin 23 ka
inipakalimu-limu nin mangeni sa lekanin i “U mapakay bu sa leka na
unut ka sa laki ka su wata ku a babay a papedtayan ku na pebpaya. Na
u kadapenetan nengka bu kanu lima nengka na ʼgkapia sekanin taman
sa mauyag.” 24 Daka minunut mambu sa lekanin su Isa al-Masih.
Na madakel a benal i midtatanggunut sa lekanin taman sa
pedsusumaga den su manga taw sa kapedsupegʼilan lun. 25 Daka
aden babay a nakasapulu enggu dua lagun den na pebpupulugu
bu. 26 Na sangat a ʼgkalasay den sekanin sa kapenggamutʼu madakel
den a taligamut taman sa naibped den su langun nu kaaden nin sa
Markus 5
Magi NT Final draft.indb 124 3/24/2021 2:45:19 PM
125
kapapenggamutʼin ugaidʼa da bun sekanin ʼgkapia ka nia pan mula na
makin pan nangiseg su sakitʼin. 27 Nakinegʼin su manga ʼbpanudtulen
nu manga taw pantag kanu Isa al-Masih. Daka lu kanu lukʼu manga
taw, lu kanu kataligkudanan nu Isa al-Masih na pinaginapasʼu babay i
kasupegʼin lun asalʼa maami nin su balegkasʼu Isa al-Masih 28 kagina nia
nin ʼgkadtalu kanu ginawa nin na “Apia maami ku bu su balegkasʼin na
ʼgkapia aku den.” 29 Guna nin maami na midsambuta demun mambu i
kinatelen nu kapebpupulugu nin. Na nagedamʼin kanu lawasʼin i naawa
su sakitʼin. 30 Na entu demun ba na nadsagipa nu Isa al-Masih i kinaliu
nu kabarakat sia kanu ginawa nin daka sinangulan nin su madakel a
taw ka inidsa nin i “Entain i minami a entu sa balegkas ku?” 31 Na nia
nadtalu nu ʼbpamangunut sa lekanin na “ʼGkailay nengka den i madakel
a manga taw a pakadsusumaga den sa kapedsupegʼilan sa leka na idsa
nengka pamun u entain i minami sa leka?” 32 Ugaidʼa ʼbpangingilayn bun
nu Isa al-Masih u entain i minggula sa entu sa lekanin. 33 Na su babay a
entu na ʼgkatawan nin su ngin i nanggula. Na sinemupeg sekanin kanu
Isa al-Masih a pegkegkelʼa gilek taman sa sinemugiud sekanin ka pidtalu
nin su ngin i bantang a nanggula. 34 Na nia pidtalu nu Isa al-Masih sa
lekanin na “Manga dua na suled, su saligʼengka i napagkapia sa leka, uli
ka den sa malilintad ka su sakitʼengka na naawa den.”
35 Na gagalu nu kapedtalu nu Isa al-Masih na aden namakauma a lu
nakabpun kanu walay ni Yairus. Nia nilan pidtalu kani Yairus na “Su
wata nengka na minatay den, di ka den ʼbpagangga su Gulu.” 36 Ugaidʼa
dala ipamamantagʼu Isa al-Masih su pidtalu nilan a entu ka makin nin
pidtalu kani Yairus i “Da ka ʼgkagilek, pakabagel ka su saligʼengka.”
37 Na da ped a sinugutan nu Isa al-Masih a makaunut sa lekanin nia
tabia na si Pitru bu enggu su edsuled a si Yakub enggu Yuhan. 38 Na
guna silan makauma lu kanu walay ni Yairus na nailay nu Isa al-Masih i
ʼgkangabusiug enggu ʼbpamanguliang sa matanug su manga taw lu. 39 Na
guna silan makaludep kanu walay na nia pidtalu nu Isa al-Masih kanilan
na “Nginan ka ʼgkangabusiug kanu enggu ʼbpamanguliang kanu? Dikena
man minatay su wata a nan ka pedtulug bu sekanin.” 40 Na nadtatawan
nilan su Isa al-Masih. Ugaidʼa pinaliu silan langun nu Isa al-Masih ka nia
nin bu inisama na su manga tagapeda nin, su ama nu wata enggu su
ina nin. Entu pan ka linemudep silan lu kanu nabetadan nu wata. 41 Na
inami nin sia sa lima su wata ka nia nin pidtalu lun na “Talita kum,”
Markus 5
Magi NT Final draft.indb 125 3/24/2021 2:45:20 PM
126
nia nin maena na “Bai, pedsugun ku seka sa embangun ka.” 42 Na entu
demun ba na mimbangun mambu su wata a nakasapulu enggu dua
lagun den i umulʼin taman sa mindadalakaw sekanin. Daka sangat a
nangagaip silan. 43 Na inibpaliugatʼin semugu kanilan i apia sakataw na
dala dait a edtaluan nilan kanu entu. Entu pan ka inisugu nin i enggan
nilan sa makan su wata.
Su Isa al-Masih na dala Talima lu kanu Dalepa nin demun
(Mataya 13:53-58; Luk 4:16-30) 6 1 Na ginemanat su Isa al-Masih kanu entu a dalepa ka linemu
kanu dalepa nin a Nasarit. Na inunutan mambu sekanin nu
ʼbpamangunut lun kanu kinalu nin. 2 Na guna den menem mauma su
Gay nu Kabpangintelenen na linemudsu menem sekanin mamandu
lu kanu pedsambayangan nu manga Yahudi. Na su madakel a taw a
namakakineg sa lekanin na sangat a nangagaip taman sa nia nilan
ʼgkangadtalu na “Endaw nakua nu taw a nia su langun nu kataw nin?
Ngin den mambu a ilemu i initulun a nia sa lekanin! Panun a nan
ka pakanggalebek sekanin sa kabarakatan? 3 Dikena ba panday bu
sekanin a wata ni Mariam enggu su manga suledʼin a mama na si
Yakub, Yusi, Yahuda enggu Simiun? Dikena ba su manga suledʼin a
babay na kaped tanu bun sia?” Guna su maitu na nasakit i ginawa nilan
sa lekanin. 4 Daka nia pidtalu nu Isa al-Masih kanilan na “Apia endaw
na ʼbpagadatan su nabi tabia bu kanu dalepa nin demun enggu kanu
pamilia nin taman den kanu manga pagali nin.” 5 Kagina ka maitu na di
pakanggula lu su Isa al-Masih sa kabarakatan nia tabia na kapapegkapia
nin bu kanu ped a sakiten lu sa ukit a kapendapenetʼin lun. 6 Na
nagaipan nu Isa al-Masih su kada na saligʼilan.
Su Kinasugu nu Isa al-Masih kanu Sapulu enggu Dua
a Pinamili nin a ʼBpamangunut lun
(Mataya 10:5-15; Luk 9:1-6)
Na tinaneb-tanebʼu Isa al-Masih su embala-bala a inged lu ka
namamandu lu ba. 7 Na linimudʼin su sapulu enggu dua a pinamili nin
ka sinugu nin silan sa enggaga-dua kataw enggu inenggan nin silan sa
bagel sa kapamugaw sa manga saitan. 8 Na pinanutuman nin silan sa
dala pananggiten nilan kanu kandadalakaw nilan nia tabia na tudek bu,
Markus 5 , 6
Magi NT Final draft.indb 126 3/24/2021 2:45:21 PM
127
v 6:11 ipubpugʼu su libubukʼu ay nu Sia kanu adat-betadʼu manga taw a Yahudi na nia ba i
ukitʼilan sa kapailay nilan sa pegkias silan taman sa su entu a manga taw a ipegkiasʼilan na
nakasibay de w n kanu Kadenan. 6:14 Su Datu Hirud a nia na sekanin si Hirud Antipas a pendatu kanu Galili enggu Piria kanu
x entu a timpu. Wata sekanin nu nauna a Hirud. 6:15 Nabi Ilias Iganat kanu timpu nin na nakalima gatus lagun pan i naipus bagu nakauma
su Isa al-Masih sia sa dunia. Na sia sa katuntay nu manga taw a Yahudi na su Nabi Ilias na
embalingan sia sa dunia bagu makauma su Masih. Sia nilan i entu kinandut kanu nakadalem
kanu Kitab a Inisulatʼu Nabi Malakias 4 ayat 5 taman sa 6.
dala pegken, dala taguan a apia ngin enggu dala kuleta kanu uyutʼilan.
9 Na mapakay a edsandal silan ugaidʼa di silan mananggit sa ped pan a
balegkas. 10 Na nia nin pan pidtalu kanilan na “Apia endaw i kaludepan
nu a walay na lu kanu den ba tumpa taman sa kaganatʼu menem kanu
entu a dalepa. 11 Na apia endaw menem a dalepa i dili temalima enggu
makikineg sa lekanu na ganati nu taman sa ipubpugʼu su libubukʼu
ay nu v kanu kasangulan nu manga taw lu a amadan sa sungkang
kanilan.” 12 Daka ginemanat den mambu lu su manga sinugu nin ka
inipangusiatʼilan i dait a edtataubat su manga taw. 13 Na madakel a taw i
nabugawan nilan sa manga saitan enggu madakel bun a manga sakiten i
nakapagkapia nilan sa ukit a kinadapenetʼilan lun sa lana.
Su Ukit a Kinapatay nu Yahiya a ʼBpanalawat
(Mataya 14:1-12; Luk 9:7-9)
14 Na nakauma sa pakinegan ni Datu Hirud w su langun nu entu kagina
ʼgkabadtug den a benal su ngala nu Isa al-Masih. Nia kataw nu ped a
manga taw na “Mimbibiag ʼbpaluman su Yahiya a Nanalawat tembu ba
pakanggalebek sekanin sa manga kabarakatan.” 15 Ugaidʼa nia menem
pedtalun nu ped a manga taw na “Sekanin su Nabi Ilias.” x Su ped
menem na “Isa sekanin a nabi a mana bun kanu manga nabi paganay.”
16 Na kanu kinakinegʼi Hirud kanu entu na nia nin nadtalu na
“Mimbibiag ʼbpaluman su Yahiya a pinaputukan ku sa ulu.” 17 Kagina si
Hirud man i napasigkem enggu napapawik kanu Yahiya ka inipabilanggu
nin asalʼa kasuatan sekanin nu kaluma nin a si Hirudias a danden a
kaluma nu suledʼin a si Pilipus. Kagina tatap sekanin pedtaluan nu
Yahiya 18 sa “Dikena wagib a pinangaluma nengka su kaluma nu
suledʼengka.” 19 Na sabapan i entu na kinabensi a benal ni Hirudias kanu
Yahiya taman sa kiugan nin sekanin mimatay. Ugaidʼa di nin i entu
Markus 6
Magi NT Final draft.indb 127 3/24/2021 2:45:22 PM
128
ʼgkanggula 20 sabap sa ʼbpagingatan ni Hirud sa da manggula nin su
Yahiya kagina si Hirud na aden gilekʼin kanu Yahiya sabap sa katawan
nin i ikelas enggu suti sekanin a taw. Na apia ʼgkalingasa a benal i
ginawa nin sa kapakikinegʼin kanu Yahiya na kalilinian nin bun gaid
sekanin mamakikineg.
21 Na nakauma su mapia a kutika kani Hirudias, kanu timpu a
kapedsela-sela kanu gay nu kinambata kani Hirud a inenggatʼi Hirud
su ʼgkangasaligan nin a manga mapulu taman den kanu manga mapulu
nu sundalu enggu kanu manga balapantag a manga taw sa Galili 22 na
su wata ni Hirudias a laga na linemudep ka midsagayan. Na nakasuat
i entu kanu ginawa ni Datu Hirud taman den kanu manga ana nin.
Daka nia nin pidtalu kanu laga na “Pangeni ka den sa laki i apia ngin a
pegkiugan nengka ka inggay ku sa leka,” 23 taman sa inibpasadʼin pan
sa mabagel i “Apia ngin i pangenin nengka sa laki na inggay ku sa leka
apia sabad pan kanu pendatuan ku.” 24 Daka linemiu su laga ka inidsa
nin kanu ina nin i “Ngin i pangenin ku?” Na nia inisumpatʼu ina nin
na “Su ulu nu Yahiya a ʼBpanalawat.” 25 Na namagayas menem sekanin
lemudep ka pidtalu nin kani Datu Hirud i “Nia ku ʼgkalinian na inggay
nengka saguna demun su ulu ni Yahiya a ʼBpanalawat, sia nengka ibetad
sa lampay.” 26 Na sangat a nalidu i ginawa ni Datu Hirud ugaidʼa sabap sa
nakadsapa nin sia kanu adapan nu manga ana nin su entu na di nin
ʼgkalilinian a kabpalawan nin su laga. 27 Daka entu demun ba na inisugu
ni Datu Hirud kanu sakataw kanu manga tamengʼin i pananggiten
sa lekanin su ulu nu Yahiya. Na ginemanat mambu su tameng ka
pinutukan nin sa ulu su Yahiya lu kanu bilangguan. 28 Na guna su
mimbalingan su tameng na naitʼin den su ulu nu Yahiya a inibetad sia
sa lampay ka inenggay nin kanu laga. Entu pan ka inenggay menemʼu
laga kanu ina nin. 29 Guna makinegʼu ʼbpamangunut kanu Yahiya su
nanggula nin na kinua nilan su bangkay nin ka inikubulʼilan.
Su Kinapagkadakelʼu Isa al-Masih kanu Pan enggu Seda a Inipakan
kanu Madakel a Taw
(Mataya 14:13-21; Luk 9:10-17; Yuhan 6:1-14)
30 Na su manga sinugu nu Isa al-Masih a makapangusiat na
mindidilimudan lu sa lekanin ka pinanudtulʼilan su langun nu
pinggalebekʼilan enggu su inipamamandu nilan. 31 Na sabap sa madakel
Markus 6
Magi NT Final draft.indb 128 3/24/2021 2:45:23 PM
129
y 6:37 timbang a pila ulan a sukay Sia sa basa a Grik na dua gatus a dinarius. Sakadinarius
na sagay a sukay nu gumagalebek kanu entu a timpu. Nia nin maena na su dua gatus a nia a
dinarius na sukay den nu gumagalebek kanu dalemʼu manga walu ulan.
a benal i manga taw a pedsusulanga den ʼbpelu kanilan na apia su
kapegkan nilan na di nilan den pakasengel. Daka pidtalu nu Isa al-Masih
kanilan i “Sia kanu ka lemu tanu sa nakadtawan-tawan a dalepa ka
enggu tanu makapangintelenen sa paidu.” 32 Na ginemanat mambu silan
a nageda sa awang ka linemu den silan kanu nakadtawan-tawan a dalepa.
33 Na kanu kapengganatʼilan na madakel i nakailay kanilan taman sa
nakilala silan nu manga taw. Guna su maitu na midtatalaguy den su
manga taw a entu a ebpun den kanu embala-bala a inged ka linemu silan
kanu pebpawangan nu Isa al-Masih enggu su manga sinugu nin taman
sa silan pan i nauna nakauma kanilan lu. 34 Na endaw i kinatepadʼu Isa
al-Masih na nailay nin su madakel a benal a taw. Na nalat i nanamʼin
kanilan ka mana silan manga *bili-bili a dala pedtuganul lun. Kagina ka
maitu na pinamamandu nin silan sa madakel a panduan.
35 Na guna su pedsukilep den na sinemupeg kanu Isa al-Masih su
manga sinugu nin a ʼbpamangunut lun ka nia nilan pidtalu sa lekanin na
“Pedsukilep den na nakadtawan-tawan i nia a dalepa, 36 paganat ka den
i manga taw a nia asalʼa makalu silan kanu manga inged ka enggu silan
makapamasa sa makan nilan.” 37 Ugaidʼa nia pidtalu nu Isa al-Masih
kanilan na “Sekanu i enggay kanilan sa makan.” Daka nia nilan
nakasumpat na “Panun i kanggula sa entu? Ka amaika maitu na nasisita
nami i mamasa sa makan a alaga na timbang a pila ulan a sukay y na
gumagalebek asalʼa makakan silan langun.” 38 Daka nia pidtalu nu Isa
al-Masih kanilan na “Ilay nu kun na u ngin i kadakel a makan san.” Na
guna nilan den mailay na pidtalu nilan sa lekanin i “Lima timan bu a
pan enggu dua timan a seda.”
39 Daka inisugu nin kanu manga taw i endudulumpuk silan mayan lu
kanu damautan. 40 Na mindudulumpuk den mambu silan magagayan
sa aden enggaga-magatus enggu aden enggaga-limapulu kataw. 41 Daka
kinua nu Isa al-Masih su lima timan a pan enggu su dua timan a seda
ka tinemingada kanu langit ka midsukul-sukul enggu pinugi nin su
Kadenan. Entu pan ka pidtebi-tebi nin su manga pan ka inenggay nin
kanu ʼbpamangunut lun ka enggu nilan makatalagad kanu madakel
Markus 6
Magi NT Final draft.indb 129 3/24/2021 2:45:24 PM
130
z 6:44 Na su manga mama bu a nakakan na lima ngibu den i kadakelʼin Na sia kanu
adat-betadʼilan kanu entu a timpu na di ibpagamung pembilang su manga babay atawa ka su
manga wata.
a taw. Na maitu bun ba su seda a dua timan, pinamagumun nin bun
kanilan. 42 Na nakakan su langun nu taw taman sa nangausug silan.
43 Na aden pan nangasama nu manga taw keman a nia kadakel a
nalimudan lun na sapulu enggu dua kabukag. 44 Na su manga mama bu
a nakakan na lima ngibu den i kadakelʼin. z
Su Kinalakaw nu Isa al-Masih kanu Liwawaw nu Lanaw
(Mataya 14:22-33; Yuhan 6:15-21)
45 Na endaw i kinapasadʼu entu na pinapageda mamagayasʼu Isa
al-Masih su ʼbpamangunut lun lu kanu awang ka pinauna nin silan
lemipag lu kanu dalepa a Bitsaida. Saleta mambu na pinauli nin den su
madakel a taw. 46 Na guna su namakaganat den silan na tinemakedeg
sekanin lu kanu palaw ka nangeni-ngeni.
47 Daka guna su pedsukilep den na lu den sa kalud su awang a
pinagedan nu ʼbpamangunut lun, saleta mambu na su Isa al-Masih na
natalipulu bun den lu kanu palaw. 48 Na nasandengʼu Isa al-Masih silan
a ʼgkapasangan a benal pebpula sabap sa ʼgkadsumbakʼilan su sambel.
Na kanu manga magan den mapita na tinemundug su Isa al-Masih
kanilan a linemakaw bu kanu liwawaw nu lanaw. Na nia nin kahanda
na lampasan nin silan. 49 Ugaidʼa guna nilan sekanin mailay na nia nilan
lun kataw na manginggilek. Na nakalalis silan langun 50 kanu kinailay
nilan lun ka nangagilekan a benal silan. Ugaidʼa midtalu mamagayas
su Isa al-Masih sa “Da kanu ʼgkagilek ka saki man i nia. Pagkabagelʼu i
manggiginawa nu.” 51 Daka nageda sekanin kanu awangʼilan. Na endaw
i kinapageda nin na napenek su sambel. Na sangat a nangagaip silan.
52 Ka apia man nambamatan nilan den su kinapagkadakelʼu Isa al-Masih
kanu pan enggu seda na di nilan pamun ʼgkatuntayan u entain su Isa
al-Masih sabap sa di pamun i entu ʼgkasautʼa pamikilan nilan.
(Mataya 14:34-36)
53 Na kanu kinalipagʼilan na lu silan nakabpawang kanu dalepa a
Ginisarit. Daka lu den ba silan dinemunggu. 54 Na endaw demun i
Markus 6
Magi NT Final draft.indb 130 3/24/2021 2:45:25 PM
131
kapembaba nilan kanu awang na nakilala nu manga taw su Isa al-Masih.
55 Daka tinaneb-taneb mamagayasʼu manga taw a entu su dalepa nilan
ka pinamananggitʼilan lu kanu Isa al-Masih su manga taw a pendalu
a sia inibetad sa ikam sa apia endaw pan sekanin pakambetad a
ʼgkakinegʼilan. 56 Na uman sekanin pakauma kanu manga dalepa, udi
na kanu manga siudad udi na lu kanu manga dalem na ʼbpananggiten
nu manga taw su manga sakiten lu kanu ʼgkalimudan nilan ka
ibpamagayukʼilan kanu Isa al-Masih i ipaami nin pan kanilan i apia bibil
bu nu lambungʼin. Na su langun nu namakaami kanu entu na migkapia.
Su Kinaenda nu Isa al-Masih kanu Adat-betad
a Nakabpusaka kanu manga Taw
(Mataya 15:1-9) 7 1 Na aden manga taw a lusud kanu *lumpukan a Parisiyu enggu
manga gulu nu pangitaban a ebpun sa Awrusalim i mindidilimudan
lu kanu Isa al-Masih. 2 Na nadsusuliman nilan i ʼbpamegkan sa pan
su ped kanu ʼbpamangunut kanu Isa al-Masih a dala pamuanaw sa
lima, nia nin maena na dala nilan masuti su lima nilan. 3 (Kagina
sia kanu manga taw a lusud kanu lumpukan a Parisiyu taman den
kanu langun nu manga Yahudi na di silan matag keman nia tabia na
makanggulalan nilan su adat-betadʼu manga kaapuan nilan a kapedsuti
sa lima. 4 Na maitu bun ba amaika pakabpun silan sa padian na di
bun silan matag keman nia tabia na masuti nilan pan su ginawa
nilan sia kanu adat-betadʼilan. Na madakel pan a manga adat-betad
a nakabpusaka kanilan i ipenggulalan nilan a mana su kapedsuti sa
manga sakedu, pitsar enggu kendi taman den kanu manga ayanan sa
ukit a kapenggagas lun.)
5 Daka inidsan nu manga taw a lusud kanu lumpukan a Parisiyu
enggu su manga gulu nu pangitaban su Isa al-Masih sa “Nginan ka dili
ipenggulalan nu ʼbpamangunut sa leka su adat-betadʼu manga kaapuan
tanu? Ka pegkan silan a dala nilan masuti su lima nilan sa ukit a
kapenggagas lun.” 6 Na nia inisumpatʼu Isa al-Masih kanilan na “Benal
man su naalungʼu Nabi Isayas pantag sa lekanu a dikena senep sa atay i
kabpagagama nin a
‘Su kabpagadatʼu manga taw a nia sa laki na pinalay bu sa ngali
ka nia nin kabantang na mawatan i atay nilan sa laki.
Markus 6 , 7
Magi NT Final draft.indb 131 3/24/2021 2:45:25 PM
132
a 7:6-7 Ebpun i nia sia kanu Kitab a I b nisulatʼu Nabi Isayas 29 ayat 13. c 7:10 Ebpun i nia sia kanu Kinaliu 20 ayat 12 enggu Diutirunumi 5 ayat 16 sia kanu Kitab Taurat. 7:10 Ebpun i nia sia kanu Kinaliu 21 ayat 17 sia kanu Kitab Taurat.
7 Su kapedsimba nilan sa laki na dala katagan nin.
Su panduan nu manusia na ibpamandu nilan sa nia nilan
pedtalun na ebpun sa laki.’ a
8 Na tinagakʼu man su kasuguan nu Kadenan ka nia nu inunutan na su
panduan nu manusia.”
9 Na nia nin pan pidtalu kanilan na “Mapia a benal i ukitʼu sa kakiasʼu
kanu kasuguan nu Kadenan asalʼa kaunutan nu bu su adat-betadʼu
a nakabpusaka sa lekanu! 10 Nia nin upaman na pidtalu nu Musa i
‘Pagadati nu su ama nu enggu su ina nu’ b enggu ‘Apia entain i edtalu-talu
sa mawag kanu ama nin atawa ka kanu ina nin na dait a imatayan.’ c
11 Ugaidʼa nia nu menem ibpamandu na mapakay a edtalun nu taw kanu
ama nin enggu kanu ina nin i ‘Da den makadtabang ku sa lekanu ka su
langun na ipedtabang ku sa lekanu na inenggay ku den a kurban’ (nia
nin maena na inenggay a umun kanu Kadenan). 12 Na amaika maitu i
ibpamandu nu na dikena nu den pedsugutan sa makadtabang su wata
kanu ama nin enggu ina nin. 13 Na sabap kanu manga adat-betadʼu a
nia a nakabpusaka sa lekanu na ʼgkaawan nu sa kapantag su kadtalu nu
Kadenan. Na madakel pan i penggulan nu a manga maya ba.”
(Mataya 15:10-20)
14 Na pinasupeg menemʼu Isa al-Masih su madakel a taw ka pidtalu nin
i “Pamakikineg kanu langun enggu tuntayi nu su pedtalun ku. 15 Dikena
nia pakagkaledsik kanu atay nu taw su ngin i ʼbpeludep kanu ngali nin
ka nia man pakagkaledsik kanu atay nu taw na su ngin i ʼbpeliu kanu
ngali nin. 16 Na u entain i aden tangila nin a pakakineg saguna na
pakikineg kanu sa mapia.”
17 Na guna su ginanatan nu Isa al-Masih su madakel a taw ka
linemudep sekanin lu kanu walay na inidsan sekanin nu ʼbpamangunut
lun makapantag kanu pakenalan a entu. 18 Na nia nin nadtalu kanilan na
“Apia sekanu na di nu bun ʼgkatuntayan su entu? Di nu ʼgkaimamanan i
apia ngin i makaludep kanu ngali nu taw na di makagkaledsik kanu atay
nin? 19 Kagina su pegken nin na dikena sia pakabpawang kanu atay nin
Markus 7
Magi NT Final draft.indb 132 3/24/2021 2:45:26 PM
133
d 7:27 ayam a asu Kanu entu a timpu na nia kapegkailay nu manga taw a Yahudi kanu manga
taw a dikena-Yahudi na haram. Nia ba i sabapʼin sa inibaratan sa asu su dikena-Yahudi a
manga taw. Ugaidʼa su Isa al-Masih na dikena nia nin maena i asu i pedtimbangan nin kanu
babay a entu.
ka sia kanu tian nin taman sa ʼbpeliu bun su entu.” (Na kanu kinadtalu
nu Isa al-Masih kanu nia na mana nin bun hinalal su langun nu pegken.)
20 Na nia nin pan pidtalu na “Nia man makagkaledsik kanu taw na u
ngin i ʼbpeliu ebpun kanu atay nin 21 kagina su manga mawag a itungan
na sia pakaganat kanu pamusungan nu taw a mana su kapedsina,
kapanegkaw, kapangimatay, 22 kagkiuga, kadengki, kadaluaka kanu ped
a taw, kasalimbut, kanguda na ginawa, kasekel, kapanila-tila enggu
kapulu na muletad taman den kanu manga kabunegan a galebek. 23 Na
su langun nu nia ba na sia pakaganat kanu atay nu taw. Na nia ba i
pakagkaledsik kanu atay nu taw.”
Su Saligʼu Babay a Dikena-Yahudi
(Mataya 15:21-28)
24 Daka ginemanat lu su Isa al-Masih ka linemu kanu embala-bala
kanu dalepa a Tair. Na guna sekanin makauma lu na lu sekanin
tinemumpa kanu isa a walay. Na di nin pegkiugan a katawan nu apia
entain i lu sekanin ugaidʼa di a benal magaga i di katawan na taw
i lu sekanin. 25 Na aden lu babay a inasukan na saitan i wata nin a
babay. Na endaw demun i kinakinegʼin sa lu su Isa al-Masih na linemu
sekanin ka sinemugiud kanu ay nu Isa al-Masih. 26 Na su babay a entu
na dikena-Yahudi. Nia nin tupu na Pinisia lu kanu dalepa a Syria. Na
pidsamikalan nin mangeni kanu Isa al-Masih i bugawan nin pan sa
saitan su wata nin a babay. 27 Na nia pidtalu nu Isa al-Masih sa lekanin
sa ukit a pakenalan na “Dait a pakausugan muna su manga wata kagina
dikena mapia a kuan su pegken nilan asalʼa inggay kanu manga ayam
a asu.” d 28 Ugaidʼa nia inisumpatʼu babay na “Uway mambu Mapulu,
ugaidʼa apia man su manga ayam a asu sia sa aungʼu lamisan na
ʼbpanimet bun kanu ʼgkangaulug a pegken nu manga wata.” 29 Daka nia
pidtalu nu Isa al-Masih kanu babay na “Sabap kanu pidtalu nengka a
nan na uli ka den ka inawan den nu saitan su wata nengka.” 30 Na guna
su minuli su babay na nauman nin su wata nin a ʼbpagiga lu kanu katri
a inawan den nu saitan.
Markus 7
Magi NT Final draft.indb 133 3/24/2021 2:45:26 PM
134
Su Kinapagkapia nu Isa al-Masih kanu Mama a Bisu enggu Puntel
31 Na kanu kinambalingan nu Isa al-Masih ganat sa dalepa a Tair
na lu sekanin minukit sa dalepa a Sidun semangul sa lanaw nu Galili
enggu kanu manga dalepa sa Dikapulis. 32 Na aden pinananggitʼu manga
taw kanu Isa al-Masih a mama a bisu enggu puntel ka pinangeni nilan
sa lekanin i dapenetan nin pan kanu lima nin. 33 Daka inisibay nu Isa
al-Masih kanu madakel a taw su mama a entu. Entu pan ka iniludepʼin
su dua timan a kemelʼu lima nin lu kanu dua embala a tangila nu mama
entu pan ka tinemubpa ka inibetadʼin su entu lu kanu dila nu mama.
34 Na tinemingada sekanin kanu langit a gineminawa sa masela ka pidtalu
nin i “Ipata” a nia nin maena na “Embuka ka.” 35 Na entu demun ba na
nakakineg su mama enggu naawa su kapuntelʼin taman sa mapia den i
kapedtalu nin. 36 Na inisugu nu Isa al-Masih kanilan i dala edtaluan nilan
kanu entu ugaidʼa makin nilan mambu pidtalu-talu. 37 Na dala idsan nin i
kinagaipʼu manga taw a nakakineg kanu entu taman sa nia nilan nadtalu
na “Sangat i kapia nin i kinanggula nin kanu langun. Apia su bisu na
nagaga nin sa nakakineg enggu nakapadtalu nin su maw.”
Su Kinapakan nu Isa al-Masih kanu Pat Ngibu a manga Taw
(Mataya 15:32-39a) 8 1 Na kanu entu ba a manga timpu na aden menem madakel a taw a
nangalimud lu kanu Isa al-Masih. Na kagina ka dala den ʼgkakan nilan
na tinawagʼu Isa al-Masih su ʼbpamangunut lun ka pidtalu nin kanilan i
2 “ʼGkalat i nanam ku kanu manga taw a nia, ka nakatelu gay den saguna
na kaped ku bu silan taman sa da den ʼgkakan nilan. 3 Na amaika paulin
ku silan a ʼgkangagutem na lipedengan silan sia sa lalan ka mawatan pan
i nangabpunan nu ped kanilan.” 4 Na nia nilan nakasumpat sa lekanin na
“Panun i kapakan kanu manga taw a nia? Ka dala ʼgkakuayan sa makan sia
kanu tawan-tawan a nia a dalepa.” 5 Daka inidsa nu Isa al-Masih kanilan
i “Ngin i kadakel a makan san?” Nia nilan nakasumpat na “Pitu timan a
pan.” 6 Daka pinapagagayan nu Isa al-Masih su madakel a taw entu pan
ka kinua nin su pitu timan a pan ka inidsukul-sukulʼin kanu Kadenan.
Entu pan ka pidtebi-tebi nin ka inenggay nin kanu ʼbpamangunut lun ka
enggu nilan makatalagad kanu madakel a taw. 7 Na aden bun pila timan a
seda nilan. Na inidsukul-sukulʼin bun i entu enggu pinugi nin su Kadenan
Markus 7 , 8
Magi NT Final draft.indb 134 3/24/2021 2:45:27 PM
135
e 8:10 Dalmanuta Nia kapagitungʼu ped a alim kanu ngala a Dalmanuta na ped a ngala nu dalepa
a bedtuan sa Magadan a pembedtuan bun sa Magdala. Su nia a dalepa na sia matampal sa
sedepan n f u lanaw nu Galili. 8:15 pakembangʼu manga taw a lusud kanu lumpukan a Parisiyu enggu su pakembangʼi
Datu Hirud Su manga taw a Yahudi na nia nilan ʼbpagusalen a bayuk na su pakembang amaika
nia nilan pedtumbuken na su kapegkagaga nu taw enggula sa magidsan pan i mapia enggu
mawag. Kanu nia a ayat na nia pedtumbuken nu Isa al-Masih na su kapegkagaga nu manga taw
a lusud kanu lumpukan a Parisiyu enggu Datu Hirud sa kapapedsibay nilan kanu manga taw
kanu tidtu a lalan kanu Kadenan.
entu pan ka pidtalu nin kanu manga sinugu nin i “Italagadʼu bun i nia
kanilan.” 8 Na su langun nu manga taw a entu na namakakan taman sa
nangausug silan enggu aden pan nangasama nilan a pegken a nia nin
nalimudan na pitu kabukag. 9 Na manga pat ngibu i kadakelʼu taw a
namakakan. Guna su maitu na pinauli nin den silan.
Su di Kapegkatuntay nu ʼBpamangunut kanu Isa al-Masih
u Entain Sekanin
(Mataya 15:39; Mataya 16:1-12)
10 Daka nageda su Isa al-Masih kanu awang apegʼu ʼbpamangunut lun
ka linemu silan kanu embala-bala a dalepa sa Dalmanuta. e
11 Na aden manga taw a lusud kanu lumpukan a Parisiyu i
namakauma lu. Na inindalawana nilan su Isa al-Masih taman sa kiugan
nilan sekanin matalu sa ukit a kapegesʼilan lun mangeni sa kapailay
nin sa tanda a ebpun sa Kadenan. 12 Na nakaginawa sa masela su Isa
al-Masih ka nia nin nadtalu na “Sekanu a manga taw sa saguna a timpu,
ngintu ka ʼbpangilay kanu pamun sa tanda? Saben-sabenal a pedtalun
ku sa lekanu i dala tanda a makapailay sa lekanu a manga taw saguna.”
13 Na guna su maitu na tinagakʼin silan ka nageda menem kanu awang
ka linemipag lu kanu lanaw. 14 Saleta mambu na su ʼbpamangunut lun
na nakalipat mananggit sa makan. Na dala nambalutu nilan lu kanu
awang nia tabia na sawalu bu a pan. 15 Na su Isa al-Masih mambu
na pinaingatʼin su ʼbpamangunut lun sa nia nin pidtalu kanilan na
“Pangingati nu a benal su pakembangʼu manga taw a lusud kanu
lumpukan a Parisiyu enggu su pakembangʼi Datu Hirud.” f 16 Daka
pimbibitiala nu ʼbpamangunut lun su entu sa nia nilan pedtalun na
“Pidtalu nin i nan kagina dala nambalutu tanu a makan.” 17 Na ʼgkatawan
bun nu Isa al-Masih su pembibitialan nilan. Daka nia nin pidtalu kanilan
Markus 8
Magi NT Final draft.indb 135 3/24/2021 2:45:27 PM
136
g 8:23 dinapenetan Mailay i nia sia kanu Maena nu Mangadalem a Kadtalu kanu Kitab sia kanu
h kapupusan nu nia a kitab. 8:27 Su Kaisaria-Pilipus na isa a balapantag a siudad a pinatindegʼu Gubilnadul Pilipus.
Manga 40 kakilumitru i kawatan nin kanu lanaw nu Galili. Na lu i entu matampal kanu iludʼu
entu a lanaw. Su manga taw a Yahudi na entu ba su ipedtimbangʼilan a dulunan nilan kanu
manga dalepa nu manga taw a dikena-Yahudi. Aden pan siudad a bedtuan bun sa Kaisaria
ugaidʼa lu i entu kanu prubinsia a Samaria.
na “Nginan ka nia nu ʼgkambibitiala i dala naitʼu a makan? Nginan,
di kanu pamun pakailay udi na pakatuntay? Ngintu, di nu pamun
ʼgkapamikil? 18 Nginan, matag aden mata nu na di kanu pakailay? Enggu
matag aden tangila nu na di kanu pakakineg? Di nu ʼgkatademan 19 su
kinadtebi-tebi ku kanu lima timan a pan a inipakan kanu lima ngibu i
kadakelʼin a manga taw? Pila kabukag i nangalimudʼu a nasama a pan
kanu entu ba?” Nia nilan nakasumpat na “Sapulu enggu dua kabukag.”
20 “Na su pitu timan menem a pan a inipakan kanu pat ngibu i kadakelʼin
a manga taw, na pila kabukag menem i nasama a nangalimudʼu?” Nia
nilan menem nakasumpat na “Pitu kabukag.” 21 Na nia nadtalu nu Isa
al-Masih kanilan na “Ngintu, di kanu pamun pakatuntay?”
Su Kinailay nu Mama a Di Pakailay
22 Na nakauma su Isa al-Masih apegʼu ʼbpamangunut sa lekanin lu sa
Bitsaida. Na aden lu mama a di pakailay a pinananggitʼu manga taw lu
kanu Isa al-Masih ka inipamagayukʼilan sa lekanin sa amin nin pan. 23 Daka
sinegedan nin su lima nu mama a di pakailay ka inagakʼin lu kanu liu nu
inged. Na guna nin katubpai su mata nu mama taman sa dinapenetan g nin
kanu dua embala a lima nin na inidsan nin sa “Pakailay ka den?” 24 Na
tinemengab su mama enggu nia nin pidtalu na “Pakailay aku den sa manga
taw ugaidʼa mana silan ʼbpelakaw a manga kayu.” 25 Na dinapenetan
menem ʼbpaluman nu Isa al-Masih su mata nu mama. Daka guna pembelata
nu mama su mata nin na pakailay den sekanin. Mapia den i kapegkailay
nin kanu langun-langun. 26 Guna su maitu na pinauli den sekanin nu Isa
al-Masih sa nia nin lun pidtalu na “Da ka den ʼbpagaut kanu inged a entu.”
Su Isa na su Masih
(Mataya 16:13-20; Luk 9:18-21)
27 Na linemu su Isa al-Masih enggu su ʼbpamangunut sa lekanin kanu
manga inged a masupeg sa Kaisaria-Pilipus. h Na gay nilan ʼbpelalakaw
Markus 8
Magi NT Final draft.indb 136 3/24/2021 2:45:28 PM
137
i 8:28 Yahiya a Nanalawat Mailay su nia kanu nia bun ba a kitab 1 ayat 4. Su Yahiya a nia na su
pinaputukan ni Datu Hirud sa ulu. Nalabit su entu sia kanu nia bun ba a kitab 6 ayat 14 taman
sa 29. Madakel pan i kasabutan tanu makapantag sa lekanin lu kanu Maena nu Mangadalem a
Kadtalu kanu Kitab a mailay k j anu kapupusan nu nia a kitab. 8:28 Nabi Ilias Iganat kanu timpu nin na nakalima gatus lagun pan i naipus bagu nakauma
su Isa al-Masih sia sa dunia. Na sia sa katuntay nu manga taw a Yahudi na su Nabi Ilias na
embalingan sia sa dunia bagu makauma su Masih. Sia nilan i entu kinandut kanu nakadalem
k kanu Kitab a Inisulatʼu Nabi Malakias 4 ayat 5 taman sa 6. 8:33 Su Saitan sia na nia nin maena sa basa a Grik na kuntela nu Kadenan. Nia bun ba su Datu
l na Giadsal enggu sekanin i mapulu sa langun nu manga saitan. 8:34 pamusayn nin su kayu nin a pinambalawaga Su nia a kadtalu na inukit bu sa bayuk a
nia nin maena na dait a taliman nu taw su kamalasayan a matala nin kanu kapaginugutʼin kanu
Isa al-Masih sa apia nia nin pan kaaden i ipatay nin.
na inidsan nin silan sa “Entain aku kanu kapegkasabutʼu manga taw?”
28 Daka nia nilan lun inisawal na “Seka kun su Yahiya a Nanalawat, i na
nia menem kadtalu nu ped na seka kun su Nabi Ilias, j su ped menem
na isa ka kun kanu manga ped pan a nabi paganay.” 29 Na silan menem
i inidsan nu Isa al-Masih sa “Ugaidʼa sa lekanu na entain aku?” Na nia
inisumpatʼi Pitru na “Seka su Masih!” 30 Na inibpaliugatʼu Isa al-Masih
kanilan i apia sakataw na dala muna edtaluan nilan lun su makapantag
sa lekanin.
Su Kinapayagʼu Isa al-Masih pantag kanu Kapatay nin
(Mataya 16:21-28; Luk 9:22-27)
31 Na linudsuan nu Isa al-Masih mapakataw kanu ʼbpamangunut
sa lekanin i su *Kaka nu Manusia na dait a mukit sa madakel a
kamalasayan enggu dait a ikias sekanin nu ʼgkangaunutan nu manga
Yahudi enggu su manga mapulu nu ʼbpamangurban taman den kanu
manga gulu nu pangitaban. Na imatayan sekanin ugaidʼa kanu ikatelu
nin gay na embibiag sekanin ʼbpaluman. 32 Pidtalu nin i nia kanilan sa
mapayag. Daka guna su maitu na inisibay ni Pitru su Isa al-Masih ka
dinaway nin. 33 Ugaidʼa sinangulan nu Isa al-Masih su ʼbpamangunut sa
lekanin ka dinaway nin si Pitru sa nia nin pidtalu na “Saitan k ka! Iseg
ka san ka sia ka sa taligkudan ku a nia ka su ʼgkapagitungʼengka na
dikena ebpun kanu Kadenan ka kanu manusia.”
34 Daka tinawagʼin su madakel a taw apegʼu ʼbpamangunut sa lekanin
ka nia nin pidtalu kanilan na “U entain i miug mabaluy a makaunut
sa laki na dait a lipatanan nin su kiugʼu ginawa nin enggu pamusayn
nin su kayu nin a pinambalawaga l ka munut sa laki. 35 Ka apia entain
Markus 8
Magi NT Final draft.indb 137 3/24/2021 2:45:28 PM
138
m 8:35 Mapia a Tutuma Madakel pan i kasabutan tanu makapantag sa nia sia kanu Maena nu
Mangadalem a Kadtalu kanu Kitab a mailay k n anu kapupusan nu nia a kitab. 9:5 Gulu Su nia a kadtalu sa basa a Hibru Aramaik na Rabbi. Nia a kadtalu na gelal kanu
gulu nu pangitaban nu manga taw a Yahudi a nia nin maena na ʼbpagadatan a benal a gulu ku.
Sekanin bun i papedtuntay kanu maena nu nakadalem kanu kitab.
i kadalan na umul sabap sa laki enggu kanu Mapia a Tutuma m na
makatalima sa uyag-uyag a da taman nin. Ugaidʼa apia entain menem
i kiugan nin lemipuas su umulʼin na di nin matalima su uyag-uyag a
da taman nin. 36 Ka ngin i katagan nin kanu taw amaika makua nin su
langun nu kakawasan sa dunia ugaidʼa di nin matalima su uyag-uyag
a da taman nin? 37 Na aden ba makaenggay nu taw a makaaun nin
kanu umulʼin sa apuy sa naraka? Dala guna. 38 Ka apia entain a taw i
ikaya nin i ʼbpaginugut sekanin sa laki enggu kanu kadtalu ku lu kanu
manga taw a nia saguna a baladusa enggu tinemaligkud kanu Kadenan
na ikaya bun sekanin nu Kaka nu Manusia kanu katingguma nin a
linangkapan nu sigay nu *Ama nin a kapedʼin *su manga malaikat a
suti.” 9 1 Na nia nin pan pidtalu kanilan na “Saben-sabenal a pedtalun ku
sa lekanu i di matag matay su ped sa lekanu sia taman sa di nilan
mailay su kapendatu nu Kadenan a aden kabarakatʼin.”
Su Kinasigay nu Isa al-Masih
(Mataya 17:1-13; Luk 9:28-36)
2 Na guna maipus su nakanem gay na pinaunutʼu Isa al-Masih si Pitru,
si Yakub enggu si Yuhan lu kanu malambeg a palaw, na natalipulu bu
silan lu ba. Na nakatekaw demun midsalin su palasʼu Isa al-Masih ka
sinemigay sia demun kanu kaadapan nilan. 3 Sinemigay su balegkasʼin
taman sa migkaputi a benal sa da isa bu a makagaga lun miling sa
kaputi sia sa liwawaw na dunia. 4 Na mibpapayag kanilan lu su Nabi
Ilias a kapedʼin su Nabi Musa ka inimbitiala nilan su Isa al-Masih. 5 Daka
nia nadtalu ni Pitru kanu Isa al-Masih na “Gulu, n mapia ka sia tanu! Basi
mapia u mumbal kami sa telu timan a balal: satiman i leka, satiman
i kanu Nabi Musa enggu satiman menem i kanu Nabi Ilias.” 6 Nadtalu
nin i entu sabap sa di nin den ʼgkatawan u ngin i edtalun nin kagina
nagilekan a benal silan. 7 Daka nakatekaw demun silan natangguban na
gabun. Na aden suala a nakabpun lu kanu gabun sa maya ba, “Nia su
Markus 8 , 9
Magi NT Final draft.indb 138 3/24/2021 2:45:30 PM
139
o 9:7 Tunggal a wata p Sekanin su Isa al-Masih. 9:13 Su Ilias a pedtalun nu Isa al-Masih sia na su Yahiya a Nanalawat, nakasulat bun i nia kanu
Mataya 17 ayat 10 taman sa 13 sia kanu Kitab Injil.
Tunggal a wata o ku a pinadtaya ku. Pakikinegʼu sekanin.” 8 Na endaw
demun i kinapangingilay nilan na dala den ped a nailay nilan ka su Isa
al-Masih bun den ka nalangiap den su dua kataw.
9 Na gagalu nu kabpeludusʼilan kanu palaw na inibpaliugatʼin kanilan
i apia sakataw na dala edtaluan nilan kanu ngin i nailay nilan taman sa
di pan matay enggu makambibiag ʼbpaluman su Kaka nu Manusia. 10 Na
initagu nilan mambu sa ginawa su entu ugaidʼa ʼgkambibitiala nilan u
ngin i maena nu pidtalu nin a entu a kambibiag ʼbpaluman. 11 Na inidsa
nu telu kataw a entu sa lekanin i “Ngintu ka pedtalun nu manga gulu nu
pangitaban i natatalanged kun a pambalinganen muna sia sa dunia
su Ilias unan nu kauma nu Masih?” 12 Na nia inisawalʼu Isa al-Masih
kanilan na “Benal a pambalinganen muna su Ilias sia sa dunia ka enggu
nin kaumbayan su langun nu dait a umbayan. Ugaidʼa panun a entu
ka nakasulat bun i su Kaka nu Manusia na dait a mukit sa madakel a
kamalasayan enggu ikias sekanin? 13 Ugaidʼa pedtalun ku sa lekanu i
nakauma den man su Ilias. p Na pinggula nu ped a manga taw sa lekanin
su apia ngin a pegkiugan nilan lun penggula a mana bun su nakasulat
pantag sa lekanin.”
Su Dala Saligʼin a manga Taw
(Mataya 17:14-21; Luk 9:37-43a)
14 Na guna su pakauma den su Isa al-Masih enggu su telu kataw a
ʼbpamangunut sa lekanin lu kanu ped pan a ʼbpamangunut lun na nailay
nilan i nabalibetʼa madakel a taw su ped pan a entu a ʼbpamangunut
lun enggu ipebpalawa silan nu manga gulu nu pangitaban. 15 Na
endaw i kinailay nu madakel a taw kanu Isa al-Masih na natekawan
i ginawa nilan, daka pidtalaguyan nilan semalam su Isa al-Masih.
16 Na nia mambu inidsa nu Isa al-Masih kanu manga ped pan a entu a
ʼbpamangunut lun na “Ngin i pebpapalawan nu ba a nan kanu manga
gulu nu pangitaban?” 17 Na isa kanu madakel a taw lu i sinemumpat
sa “Gulu, pinananggit ku sa leka su wata ku a mama ka inasukan
sekanin na saitan tembu di sekanin pakadtalu. 18 Na uman sekanin
Markus 9
Magi NT Final draft.indb 139 3/24/2021 2:45:30 PM
140
ʼgkasampenan nu saitan na ibpelebpadʼin pendadsang a pembula-bula
su ngali nin enggu papegkigetan nin su manga ngipen nin taman sa
pedtegas sekanin. Na pinangeni ku kanu ʼbpamangunut sa leka i paawan
nilan pan su saitan ugaidʼa dala nilan magaga.”
19 Na nia nadtalu nu Isa al-Masih kanilan na “Ngin den a kada na salig
i nia a manga taw saguna! Ngin ba i kaugetʼa kadtangen ku sa lekanu?
Endaw ba taman i katigkel ku sa lekanu? Isia nu sekanin sa laki.” 20 Daka
inilu nilan den mambu su wata sa lekanin. Na guna mailay nu saitan su
Isa al-Masih, na kanu entu demun ba na sinaingʼin su wata. Na naudtang
kanu lupa su wata taman sa nakambabagkelid a pembula-bula su ngali
nin. 21 Daka inidsa nu Isa al-Masih kanu ama nu wata i “Ngin den i
kinauget a maya ba i ʼgkanggula nin?” Na nia inisawalʼu ama nu wata na
“Iganat pan sa wata sekanin. 22 Na malibpes bun i kabpagidtugʼu saitan
sa lekanin lu kanu apuy enggu lu kanu ig asal bu na mabinasa nin su
wata. Ugaidʼa amaika aden magaga nengka na lati kami nengka sa nanam
enggu tabangi kami pan.” 23 Na nia inisumpatʼu Isa al-Masih sa lekanin
na “Ngintu ka nadtalu nengka i amaika magaga ku? Dala man di magaga
kanu taw a aden saligʼin.” 24 Na nakasambut semumpatʼu ama nu wata sa
matanug i “Aden salig ku ugaidʼa tabangi aku sa matalutup su entu.”
25 Na guna mailay nu Isa al-Masih i pegkadakel bun su madakel a taw na
pidtaluan nin mamagayas su saitan sa “Seka saitan a di papedtalu enggu
di pabpakikineg na pedsugun ku seka sa awai ka su wata a nan enggu di
ka den a benal sekanin masuki ʼbpaluman.” 26 Na nakalalis su saitan
taman sa pibpapalumanan nin semaing su wata entu pan ka inawan nin.
Na nakailing sa minatay su wata tembu madakel kanu taw lu i midtalu
sa “Minatay sekanin.” 27 Ugaidʼa kinawa nu Isa al-Masih su lima nu wata
ka binatun nin taman sa nakadtindeg mambu su wata.
28 Na guna ludep su Isa al-Masih lu kanu walay na tinalipulu sekanin
midsa nu ʼbpamangunut lun sa “Ngintu ka di nami pakapaawa su saitan
a entu?” 29 Na nia nin inisawal kanilan na “Su maya ba a saitan na da
ped a makapaawa lun nia tabia na su kapangeni-ngeni bu.”
Su Kinapayagʼu Isa al-Masih ʼBpaluman pantag kanu Kapatay nin
(Mataya 17:22-23; Luk 9:43-45)
30 Na ginemanat silan kanu dalepa a entu a lu silan minukit sa Galili.
Na di pegkiugan nu Isa al-Masih a katawan nu apia entain su lakaw
Markus 9
Magi NT Final draft.indb 140 3/24/2021 2:45:31 PM
141
nilan a entu, 31 kagina ʼbpamandun nin su ʼbpamangunut sa lekanin. Nia
nin ibpamandu kanilan na “Su Kaka nu Manusia na ipalad kanu manga
kuntela nin taman sa imatayan nilan sekanin. Na kanu ikatelu gay nu
kinaimatay lun na embibiag sekanin ʼbpaluman.” 32 Ugaidʼa di nilan
ʼgkasabutan su pedtalun a entu nu Isa al-Masih. Na ʼgkagilekan menem
silan ʼbpagidsa lun.
Entain su Badtug sa Langun kanu Adapan nu Kadenan?
(Mataya 18:1-5; Luk 9:46-48)
33 Na nakauma su Isa al-Masih enggu su ʼbpamangunut sa lekanin
lu sa Kapurnaum. Na guna silan makaludep kanu walay na inidsa nu
Isa al-Masih kanilan i “Ngin i pembibitialan nu ba a entu sia sa lalan?”
34 Ugaidʼa da silan makasumpat kagina nia nilan ba a entu pebpapalawan
lu kanu lalan na pantag sa u entain kanilan a ʼbpamangunut kanu Isa
al-Masih i badtug sa langun. 35 Na guna makaayan su Isa al-Masih
na tinawagʼin su sapulu enggu dua a entu a ʼbpamangunut lun ka nia
nin pidtalu kanilan na “U entain i miug a mabaluy a mapulu na dait a
ipangalimbaba nin su ginawa nin sa mababa den sa langun, taman
sa panunugun nu langun nu taw.” 36 Daka kinemua sa wata su Isa
al-Masih ka pinadtindegʼin lu kanu lukʼilan entu pan ka kinakepʼin su
wata ka nia nin pidtalu kanilan na 37 “Apia entain i temalima sa isa kanu
maya ba a manga wata sabap sa ʼbpaginugut sekanin sa laki na mana
bun saki i tinalima nin. Na apia entain menem i temalima sa laki na
dikena saki bu i tinalima nin ka apegʼu sinemugu sa laki.”
(Luk 9:49-50)
38 Na pidtalu ni Yuhan kanu Isa al-Masih i “Gulu, aden nailay nami
a ʼbpamugaw sa saitan a sia nin ipenggulalan kanu ingala nengka
na sinapalan nami kagina dikena tanu sekanin kaped.” 39 Ugaidʼa
nia pidtalu nu Isa al-Masih na “Di nu sekanin pedsapali ka dala man
enggula sa kabarakatan sia makanggulalan kanu ingala ku a nia nin
kapasad na edtalu sa mawag makapantag sa laki. 40 Ka apia entain
man i dikena sungkang sa lekitanu na tampil tanu. 41 Na saben-sabenal
a pedtalun ku sa lekanu i apia entain i mapainem sa lekanu sa apia
sakabasu bu a ig sabap sa nakalusud kanu kanu Masih na natalatantu a
balasan sekanin.
Markus 9
Magi NT Final draft.indb 141 3/24/2021 2:45:32 PM
142
q 9:49 Uman i isa a ʼbpaginugut sa laki na dait a mukit sa kamalasayan a mana pedtimusan
sa apuy Di ʼgkatalanged u ngin i maena nu nia ugaidʼa nia pedtalun nu ped na basi nia nin
maena na dait a tigkelan su langun nu kamalasayan kagina su langun nu kamalasayan na mana
bun su apuy a ipedsayab s r a putaw asalʼa mapagelin. 9:50 Su timus na tanda na kapagisa-isa enggu kapamagayun nu manga taw kanu paganay a
timpu.
(Mataya 5:29-30; Mataya 18:6-9; Luk 17:1-2)
42 “Ugaidʼa apia entain menem a taw i makapandusa nin su mababa
a manga taw a maya ba kanu manga wata a aden saligʼin sa laki na
mapegkag pan a kasiksan nu taw a entu i iketan sa masela a gilingan a
watu su ligʼin ka idtug lu kanu lagat. 43-44 Na putuk ka su lima nengka
amaika nia bu kadsabapan nu kandusa nengka. Nia tinemu i sabala bu
su lima nengka ugaidʼa matalima nengka menem su uyag-uyag a da
taman nin kumin sa aden sa leka su dua embala a lima nengka ugaidʼa
lu ka makabpawang kanu apuy sa naraka a di den pebpatay. 45-46 Na
putuk ka bun su ay nengka amaika nia bu kadsabapan nu kandusa
nengka. Nia tinemu i tiud ka ugaidʼa matalima nengka menem su
uyag-uyag a da taman nin kumin sa aden sa leka su dua embala a ay
nengka ugaidʼa lu ka makaidtug kanu naraka. 47-48 Na suat ka bun su
mata nengka amaika nia bu kadsabapan nu kandusa nengka. Nia tinemu
i sabala bu i mata nengka ugaidʼa makalusud ka kanu kapendatu nu
Kadenan kumin sa aden sa leka su dua embala a mata nengka ugaidʼa lu
ka makaidtug kanu apuy sa naraka a di den pebpatay enggu lu kanu di
pebpatay a manga uled sa naraka.”
49 Na nia pan pidtalu nu Isa al-Masih na “Uman i isa a ʼbpaginugut
sa laki na dait a mukit sa kamalasayan a mana pedtimusan sa apuy. q
50 Mapia su timus r ugaidʼa amaika madala su katimusʼin na panun pan
i kapagkatimusʼu lun ʼbpaluman? Kagina ka maitu na aden nu su timus
kanu ginawa nu enggu paguyag-uyag kanu sa aden kalilintadʼin kanu
uman i isa.”
Su Kambelagʼu Edtiwalay
(Mataya 19:1-12; Luk 16:18) 10 1 Na ginemanat su Isa al-Masih kanu entu a dalepa ka linemu sa
Yudia taman kanu dalepa a lu tampal sa sebangan nu lawasʼa igʼu
Markus 9 , 10
Magi NT Final draft.indb 142 3/24/2021 2:45:33 PM
143
s 10:3 Su Musa t sia na sekanin bun su Nabi Musa. u 10:6 Su nia na ebpun kanu Manga Awal 1 ayat 27; Manga Awal 5 ayat 2 sia kanu Kitab Taurat. 10:7-8 Su nia na ebpun kanu Manga Awal 2 ayat 24 sia kanu Kitab Taurat.
Jordan. Na nabuligan menem sekanin nu madakel a taw na pinamandu
nin silan a mana bun su katatapan a penggulan nin. 2 Na aden sinemupeg
a manga taw a lusud kanu *lumpukan a Parisiyu kanu Isa al-Masih ka
kiugan nilan sekanin demulat sia kanu kadtalu nin sa ukit a kinaidsa
nilan lun sa “Ngintu, ʼgkaalus a imbelagʼu mama su kaluma nin?”
3 Ugaidʼa nia inidsa nu Isa al-Masih kanilan na “Ngin i nakadalem kanu
kasuguan nu Musa?” s 4 Na nia nilan inisumpat na “Su Musa na sinugutan
nin su mama sa kaenggay sa kasulatan sa kambelag kanu babay entu pan
ka imbelagʼin.” 5 Ugaidʼa nia pidtalu nu Isa al-Masih kanilan na “Inisulatʼu
Musa su entu a kasuguan sabap kanu kategasʼu pamusungan nu. 6 Ugaidʼa
iganat pan kanu punan-punan nu kinapangaden na
‘Pinangaden nu Kadenan silan a mama enggu babay.’ t
7 ‘Na nia ba i sabapan nin ka pitasen na mama su ama nin enggu
su ina nin ka enggu nin pakadtampung su kaluma nin
8 taman sa maisa den silan.’ u
Na amaika maitu na dikena den silan dua kataw ka nabaluy den
silan a sakabadan bu. 9 Tembu ba di dait a pabpitasen nu manusia su
pinadtampungʼu Kadenan.” 10 Na guna silan makaludep lu kanu walay
na su ʼbpamangunut sa lekanin menem i minidsa lun makapantag kanu
entu. 11 Na nia nin pidtalu kanilan na “Apia entain a mama i imbelagʼin
su kaluma nin enggu mangaluma sa ped na pembaladusa kanu kaluma
nin ka pakagkiuga sekanin. 12 Na amaika menem ka su babay i embelag
kanu kaluma nin enggu ʼgkaluma sa ped na pakagkiuga bun.”
Su Kinapamalihala nu Isa al-Masih kanu manga Wata
(Mataya 19:13-15; Luk 18:15-17)
13 Na aden manga wata a ʼbpamananggiten nu manga taw lu
kanu Isa al-Masih asalʼa kadapenetan nin ugaidʼa sinapalan silan nu
ʼbpamangunut sa lekanin. 14 Na guna mailay nu Isa al-Masih su entu
na nasakit i ginawa nin daka pidtaluan nin silan sa “Di nu pedsapali
su manga wata a nan. Suguti nu a makasia silan sa laki ka maya ba
kanu manga wata a nia i makalusud kanu kapendatu nu Kadenan. 15 Na
Markus 10
Magi NT Final draft.indb 143 3/24/2021 2:45:34 PM
144
v 10:19 Su manga kasuguan a nia na ebpun kanu Kinaliu 20 ayat 12 taman sa 16 enggu
Diutirunumi 5 ayat 16 taman sa w 20 sia kanu Kitab Taurat. 10:21 kakawasan sa sulega Su nia a kakawasan na dikena mana kakawasan sa dunia a mana
su manga langun-taman ugaidʼa su nia na uyag-uyag a da taman nin.
saben-sabenal a pedtalun ku sa lekanu i apia entain i di temalima kanu
kapendatu nu Kadenan a maya ba kanu kinatalima nu manga wata a nia
na natalatantu i dili silan makalusud lu ba.” 16 Entu pan ka kinakepʼin
silan enggu dinapenetan nin ka pinalihalan nin.
Su Kawasa a Mama
(Mataya 19:16-30; Luk 18:18-30)
17 Na kanu kapengganatʼin ʼbpelalakaw na aden isa a mama a
pidtalaguyan nin semupeg su Isa al-Masih ka midtinggaleb kanu adapan
nin ka inidsa nin i “Matidtu a Gulu, ngin i dait a enggulan ku asalʼa
matalima ku su uyag-uyag a da taman nin?” 18 Ugaidʼa nia menem inidsa
nu Isa al-Masih sa lekanin na “Ngintu ka pedtawagen aku nengka sa
matidtu? Na dala man ped a matidtu ka su Kadenan bu. 19 Na katawan
nengka bun man su manga kasuguan nu Kadenan a ‘Da ka mimatay,
da ka ʼgkiuga, da ka manegkaw, da ka edsaksi sa dikena benal, da ka
edsalimbut, pagadati ka su ama nengka enggu su ina nengka.’ v” 20 Na
nia pidtalu nu mama na “Gulu, langun nu nia na ipenggulalan ku den
iganat pan sa wata aku.” 21 Na kanu kapedtulikʼu Isa al-Masih lun na
naadenan sekanin na limu kanu mama a entu taman sa nia nin pidtalu
sa lekanin na “Aden pamun satiman a kulangʼengka, uli ka, ka ʼbpasa
ka su langun nu kaaden nengka. Na ipangenggay nengka su pasa nin
kanu manga miskinan ka enggu maaden sa leka su kakawasan lu sa
sulega, w entu pan ka unut ka sa laki.” 22 Na guna makinegʼu mama
su entu na nakabpatumeng sekanin taman sa ginemanat a ʼgkalidu a
benal i ginawa nin sabap sa madakel a benal su kaaden nin. 23 Daka
nangingilay su Isa al-Masih ka pidtalu nin kanu ʼbpamangunut sa
lekanin i “Lawan i kapasangʼin kanu manga kawasa i kalusudʼilan kanu
kapendatu nu Kadenan!” 24 Na nagaip su ʼbpamangunut sa lekanin kanu
pidtalu nin a entu. Ugaidʼa pidtalu nin pamun ʼbpaluman i “Manga dua
na suled, mapasang a benal i kaludep kanu kapendatu nu Kadenan.
25 Nia pan malemu kanu unta i kaludepʼin kanu pesu nu lagum kumin
kanu kalusudʼu kawasa kanu kapendatu nu Kadenan.” 26 Na makin
Markus 10
Magi NT Final draft.indb 144 3/24/2021 2:45:36 PM
145
x 10:29 Mapia a Tutuma Na nia ba su katigan pantag kanu kapendatu nu Kadenan a inipayagʼu
Isa al-Masih. Madakel pan i kasabutan tanu makapantag sa nia sia kanu Maena nu Mangadalem
a Kadtalu kanu Kitab a mailay kanu kapupusan nu nia a kitab.
naisegan i kinagaipʼu ʼbpamangunut sa lekanin taman sa nia nilan
nakapamagidsaya na “Amaika maitu na entain pan besen i malipuas?”
27 Na pidtulikan silan nu Isa al-Masih ka nia nin pidtalu na “Di man
magaga nu manusia su entu ugaidʼa su Kadenan i makagaga lun kagina
dala man di magaga nu Kadenan.”
28 Na linemudsu edtalu si Pitru sa “Panun menem i maya ba sa lekami
a nia a initabun nin su langun-langun ka enggu makadtatanggunut sa
leka?” 29 Na nia inisumpatʼu Isa al-Masih na “Saben-sabenal a pedtalun
ku sa lekanu i apia entain i itabun nin su walay nin udi na manga
suledʼin a mama enggu babay, ina nin, ama nin, manga wata nin
enggu manga kalupan nin sabap sa laki enggu kanu Mapia a Tutuma x
30 na makatalima sa lawan pan i kadakelʼin a manga walay, manga
suled a mama enggu babay, manga ina, manga wata enggu manga
kalupan sia sa dunia. Ugaidʼa unut bun kanu entu na temala bun silan
sa kapamungkaid. Ugaidʼa sia kanu mangauma a timpu na makatalima
bun silan sa uyag-uyag a da taman nin. 31 Ka nia nin man kabantang na
kanu mangauma ba a entu a timpu na madakel kanu manga taw saguna
a nakatagu sa unan i makatagu silan sa ulian enggu su manga nakatagu
menem sa ulian a taw saguna na makatagu menem silan sa unan.”
Su Nauli den a Kinapayagʼu Isa al-Masih pantag kanu Kapatay nin
(Mataya 20:17-19; Luk 18:31-34)
32 Na kanu sia silan sa lalan ʼbpawang sa Awrusalim na ʼbpangunanan
su Isa al-Masih kanilan a ʼgkangagaip su ʼbpamangunut sa lekanin enggu
ʼgkangagilekan su manga taw a pedtundug kanilan. Na inisenggay nu Isa
al-Masih su sapulu enggu dua a pinamili nin ka linudsuan nin menem
edtalu kanilan su ngin i natatalanged a manggula nin lu sa Awrusalim
33 sa nia nin pidtalu na “Ilay nu, nia tanu den sa lalan a ipebpawang sa
Awrusalim na su Kaka nu Manusia na ipalad lu kanu manga mapulu nu
ʼbpamangurban enggu lu kanu manga gulu nu pangitaban ka sugaten
nilan sa kawagib sa dait a matay sekanin. Na ipaladʼilan sekanin kanu
manga dikena-Yahudi. 34 Na pagumpaken nilan enggu panudan nilan
Markus 10
Magi NT Final draft.indb 145 3/24/2021 2:45:36 PM
146
y 10:38 Su tagayan na nia nin m z aena sia na kamalasayan. 10:38 Su salawat na nia nin maena sia na kapatay.
enggu pamadasan nilan taman sa imatayan nilan sekanin. Ugaidʼa kanu
ikatelu nin gay na embibiag sekanin ʼbpaluman.”
Su Kanggihad kanu Ginawa
(Mataya 20:20-28)
35 Na sinemupeg kanu Isa al-Masih si Yakub enggu si Yuhan a manga
wata ni Zabidi ka nia nilan pidtalu lun na “Gulu, aden ʼgkapangeni
nami sa leka, u mapakay bu na inggay nengka sa lekami su apia ngin
a pangenin nami sa leka.” 36 Na nia mambu inidsa nu Isa al-Masih
kanilan na “Ngin i ʼgkalinian nu ba a entu a inggay ku sa lekanu?”
37 Na nia nilan inisawal sa lekanin na “Endaw i kandatu nengka na
papagagayan kami lu kanu ubay nengka, sakataw i tampal sa kawanan,
sakataw menem i tampal sa biwangʼengka.” 38 Ugaidʼa nia pidtalu nu Isa
al-Masih kanilan na “Di nu ʼgkatuntayan u ngin i ʼbpangenin nu a nan!
Ngintu, makatika kanu minem kanu tagayan y a ʼbpangineman ku udi
na makagaga kanu mapasalawat kanu salawat z a ipedsalawat sa laki?”
39 Daka nia nilan inisawal sa lekanin na “Uway, magaga nami.” Na nia
menem pidtalu nu Isa al-Masih kanilan na “Kaineman nu su tagayan
a ʼbpangineman ku enggu kasalawatan kanu sa salawat a inisalawat sa
laki 40 ugaidʼa atag menem sa u entain i makapagagayan kanu tampal sa
kawanan ku enggu kanu biwang ku na dikena saki i pegkakataw sa entu
ugaidʼa inadil den i entu kanu manga taw a inadilan lun.”
41 Na guna makinegʼu sapulu kataw pan a ʼbpamangunut lun su entu
na nasakit i ginawa nilan kani Yakub enggu Yuhan. 42 Daka tinawagʼu
Isa al-Masih su sapulu enggu dua a ʼbpamangunut lun ka nia nin pidtalu
kanilan na “Katawan nu na su manga taw a ipedtimbang a datu kanu
manga bangsa na sangat a pendatuan nilan su manga taw nilan enggu
sangat a ipebpagilay nilan su kabagelʼilan kanilan. 43 Ugaidʼa nia dait na
dikena maitu sia sa lekanu ka nia pan mula na apia entain sa lekanu i
miug mabaluy a balapantag a taw na dait a mabaluy a panunugun. 44 Na
apia entain menem i kiugan nin a mabaluy a mapulu na dait a mabaluy
bun a ulipen nu langun nu taw. 45 Kagina apia man su Kaka nu Manusia
na dikena nia nin kinasia i pedtalagadan sekanin ka nia nin kinasia na
Markus 10
Magi NT Final draft.indb 146 3/24/2021 2:45:38 PM
147
a 10:47 Su Daud b a nia na sekanin bun su Nabi Daud. 11:1 Palaw nu Ulibus Binedtuan sa ulibus su nia a palaw sabap sa madakel i manga kayu nin
a ulibus. Su kayu a nia na sia kanu manga taw a Hibru na masela a benal i katagan nin kagina
isa i nia kanu ʼbpangenken nilan enggu nia bun ba i ʼbpagumbalen nilan a lana. Nia bun ba i
ʼbpagusalen nilan a ipedtenggung sa palitan.
sekanin i pedtalagad taman sa inggihadʼin i umulʼin asalʼa maaun su
madakel a taw.”
Su Kinailay nu Mama a Di Pakailay a Bedtuan sa Bartimayus
(Mataya 20:29-34; Luk 18:35-43)
46 Na nakauma su Isa al-Masih enggu su ʼbpamangunut sa lekanin
sa dalepa a Yariku. Na guna den silan pengganat lu kapedʼu madakel
a taw na aden mama a di pakailay a bedtuan sa Bartimayus a wata
nu bedtuan sa Timayus. ʼBpagagayan sekanin lu kanu ligidʼu lalan a
ʼbpamangeni. 47 Na guna nin makineg i ʼbpagukit su taw sa Nasarit a su
Isa na inilalisʼin mamikal edtalu i “Tupu nu Daud a a su Isa, ikalimu aku
nengka pan!” 48 Na madakel i sinemapal sa lekanin sa temelen sekanin
sa kabpelalisʼin ugaidʼa makin nin pinakatanug su kinalalisʼin sa “Tupu
nu Daud, ikalimu aku nengka pan!” 49 Daka mibpalen su Isa al-Masih
ka nia nin pidtalu na “Tawagʼu sekanin.” Na tinawagʼilan mambu su
mama a di pakailay sa nia nilan pidtalu lun na “Pedtawagen ka nin,
tindeg ka enggu embageli ka i manggiginawa nengka.” 50 Na inidtugʼin
mamagayas su lambungʼin ka mibpakulut edtindeg ka linemulud
kanu Isa al-Masih. 51 Daka inidsan sekanin nu Isa al-Masih sa “Ngin
i ʼgkalinian nengka a enggulan ku sa leka?” Na nia nin inisawal sa
lekanin na “Gulu, nia ku ʼgkalinian na makailay aku.” 52 Na nia mambu
pidtalu nu Isa al-Masih sa lekanin na “Ganat ka den ka su saligʼengka
i napagkapia sa leka.” Na kanu entu demun ba na nakailay su mama
taman sa pidtatanggunutan nin su Isa al-Masih kanu kabpelalakaw nin.
Su Kinauma nu Isa al-Masih sa Awrusalim
(Mataya 21:1-10; Luk 19:28-38; Yuhan 12:12-19) 11 1 Na guna su pakasupeg den silan sa Awrusalim na nakauma silan
masupeg lu kanu dalepa a Bitpaig enggu Bitani lu kanu Palaw nu
Ulibus. b Na sinemugu su Isa al-Masih sa dua kataw kanu ʼbpamangunut
lun 2 sa nia nin pidtalu kanu dua kataw a entu na “Lu kanu kanu dalepa
Markus 10 , 11
Magi NT Final draft.indb 147 3/24/2021 2:45:39 PM
148
c 11:8 minelat sa lambung enggu inibetad kanu lalan su manga laun na kayu Pinggula
nu manga taw i entu a tanda na kapedsakaw-sakaw nilan kanu Isa al-Masih enggu kapebpugi
d nilan lun. 11:9 Pugin su Kadenan! Sa basa a Hibru na Usana a nia nin maena na Kalipuasan saguna!
Sia kanu adat-betadʼu manga Yahudi na pedsengalen nilan su nia kanu timpu na Kanduli
e nu Kalipuas. 11:10 Na natuman den sia ba su nakadalem kanu Ikadua a Kitabʼu Nabi Samuil 7 ayat 11
taman sa 13 a mana su inibpasadʼu Kadenan kanu Nabi Daud. Nia nin inibpasad na ibetadʼin a
datu su sakataw a tupu nu Daud enggu endatu su entu taman sa taman.
a nan sa ʼgkasangulan nu ka endaw i kaludepʼu lu ba na mailay nu i
manguda a kimar a iniketan a dala pamun kagkudai. Na bekali nu
ka tundan nu sia. 3 Na amaika aden midsa sa lekanu sa ‘Nginan ka
penggulan nu i nan?’ na nia nu isumpat na ‘Nasisita nu Mapulu su nia,
ipambalingan nin bun sia mangagan.’ ”
4 Daka ginemanat den su dua kataw a sinugu nu Isa al-Masih. Na
natun nilan mambu su manguda a entu a kimar a lu iniketan kanu
sumangan nu dalepa lu tampal kanu lalan. Na binekalan nilan. 5 Na
su ped kanu manga taw a pedtindeg lu na minidsa kanilan sa “Ngin
i penggulan nu a nan ka pembekalan nu i manguda a nan a kimar?”
6 Daka pidtalu nilan kanilan su ngin i pidtalu nu Isa al-Masih na
sinugutan mambu silan nu manga taw sa makaganat. 7 Na tinundan
nilan den mambu su manguda a entu a kimar lu kanu Isa al-Masih. Na
inampisan nilan kanu manga lambungʼilan entu pan ka pigkudan nu
Isa al-Masih. 8 Na madakel kanu taw i minelat sa manga lambungʼilan
lu kanu lalan enggu su ped menem na nia nilan inibetad kanu lalan
na manga laun na kayu c a lu nilan bun ba pinangua kanu ligidʼu lalan.
9 Na su ʼgkangauna enggu su manga pedtundug kanu Isa al-Masih na
ibpamelalisʼilan i
“Pugin su Kadenan! d Palihalan su pakauma a
sinugu nu Kadenan!
10 Palihalan su pakauma a kandatu nu tupu nu kaapuan
tanu a su Daud!
Pugin su Kadenan a lu sa sulega!” e
11 Na guna su nakauma den su Isa al-Masih sa Awrusalim na linemudep
sekanin lu kanu Suti a ʼBpagagaman. Na guna nin den mapangingilay su
langun nu lu ba na mimbalingan su Isa al-Masih lu sa Bitani a kapedʼin su
sapulu enggu dua a pinamili nin kagina pedsukilep den.
Markus 11
Magi NT Final draft.indb 148 3/24/2021 2:45:40 PM
149
f 11:13 kayu a igus Inidsinta nu Isa al-Masih su nia a kayu kagina da unga nin kanu timpu a
nasisita nu Isa al-Masih su unga nin. Su nia a kayu na amaika launen den na nia dait na aden
den unga nin a apia paidu bu. Madakel pan i kasabutan tanu makapantag kanu nia sia kanu
Maena nu Mangadalem a Kadtalu kanu Kitab a mailay k g anu kapupusan nu nia a kitab. 11:15 Su manga padagang a nia na nia nilan pendagangen na langun na ʼbpagusalen sa
kapegkurban lu kanu Suti a ʼBpagagaman a mana su manga binatang, lana, timus enggu igʼa
h unga na ubas. i 11:17 Ebpun i nia sia kanu Kitab a Inisulatʼu Nabi Isayas 56 ayat 7. 11:17 Su manga tanegkawn sia na su manga padagang a entu. Nabedtuan silan sa manga
tanegkawn kagina pedtalimbuten nilan su manga taw sa ukit a kapebpasa nilan kanu manga
dagangan nilan sa subela i kapulu na alaga nin.
Su Kinasinta nu Isa al-Masih kanu Kayu a Igus
(Mataya 21:18-19)
12 Na kanu temundug a gay kanu kinaganatʼilan sa Bitani embalingan
sa Awrusalim na ʼgkagutem su Isa al-Masih. 13 Na aden nasandengʼin a
launen a kayu a igus f na linemu sekanin ka inilay nin u aden matun nin
a unga. Ugaidʼa guna su linemu sekanin na dala natun nin ka laun bu
sabap sa dikena timpu na igus. 14 Na nia nin pidtalu kanu kayu a igus
na “Iganat saguna na di ka den munga taman sa taman.” Na nakinegʼu
ʼbpamangunut lun su entu.
Su Kinapamugaw nu Isa al-Masih kanu manga Padagang
lu kanu Suti a ʼBpagagaman
(Mataya 21:12-17; Luk 19:45-48; Yuhan 2:13-22)
15 Na guna silan makauma sa Awrusalim na namagayas sekanin
lemudep lu kanu lama-lama nu Suti a ʼBpagagaman ka pinamugaw
nin su manga padagang g enggu su manga ʼbpamamasa lu. Na
pinamangkulatʼin bun su manga lamisan nu ʼbpamanambi sa kuleta
enggu su manga ayanan nu manga pendagang sa manga malapati.
16 Na apia entain na da nin den suguti sa makaukitʼilan pan su
manga dagangan nilan lu kanu lama-lama nu Suti a ʼBpagagaman.
17 Na namandu sekanin kanilan sa nia nin pidtalu na “Dikena ba
nia nakadalem kanu kitab na ‘Su walay ku na bedtuan sa walay a
kapangeni-ngenian nu langun nu bangsa’ h? Ugaidʼa inumbalʼu a
salagʼu manga tanegkawn.” i 18 Na guna makinegʼu manga mapulu nu
ʼbpamangurban enggu su manga gulu nu pangitaban su pantag kanu
entu na ʼbpapangilayn nilan i ukit a kaimatay nilan kanu Isa al-Masih
Markus 11
Magi NT Final draft.indb 149 3/24/2021 2:45:41 PM
150
j 11:26 Su nia a ayat na dili mailay kanu ped a danden a nakasulat ugaidʼa matun i nia kanu
Mapia a Tutuma a Inisulatʼi Mataya 6 ayat 15 sia kanu Kitab Injil.
kagina ʼgkagilekan silan sa lekanin ka sangat a ʼgkagaipan nu madakel
a taw su panduan nin. 19 Na guna su pedsukilep den na ginanatan
menemʼu Isa al-Masih apegʼu ʼbpamangunut lun su siudad a entu.
Su Kasalig sa Kadenan sa dala Kandua-dua nin
(Mataya 21:20-22)
20 Na kanu kapembalingan nilan sa Awrusalim kanu temundug a gay
na nailay nilan su kayu a igus a nagangu den taman kanu dalidʼin. 21 Na
nagkalendemʼi Pitru su pidtalu nu Isa al-Masih kanu kayu a entu, na
daka pidtalu nin kanu Isa al-Masih i “Gulu, ilay ka! Su kayu a igus a
inidsinta nengka na nalanes.”
22 Na nia pidtalu nu Isa al-Masih kanilan na “Salig kanu kanu
Kadenan. 23 Na saben-sabenal a pedtalun ku sa lekanu i apia entain
i edtalun nin kanu palaw a nia i ‘Sapuat ka su ginawa nengka ka
idtugʼengka lu kanu lagat’ sa dala kandua-dua nu atay nu taw a entu
ugaidʼa nia pan mula na palitialan nin i tumanen nu Kadenan su entu
na matuman man. 24 Kagina ka maitu na pedtalun ku sa lekanu i
langun na ipangeni-ngeni nu na salig kanu sa matalima nu den su entu
ka saben-sabenal a matuman man. 25 Na uman kanu mangeni-ngeni
na amaika aden nakasakit sa ginawa nu na ampun nu muna ka enggu
ampunen bun nu *Ama nu a lu sa sulega su manga dusa nu. 26 Ugaidʼa
amaika di kanu mampun na di kanu bun ampunen nu Ama nu a lu sa
sulega.” j
Su Kinabatalu kanu Kawagibʼu Isa al-Masih
(Mataya 21:23-27; Luk 20:1-8)
27 Na mimbalingan menem silan sa Awrusalim. Na kanu
kapendadalakaw nu Isa al-Masih lu kanu lama-lama nu Suti
a ʼBpagagaman na sinupegan sekanin nu manga mapulu nu
ʼbpamangurban enggu su manga gulu nu pangitaban taman den kanu
ʼgkangaunutan nu manga Yahudi. 28 Na nia nilan inidsa sa lekanin na
“Ngin i kawagibʼengka sa kapenggula nengka sa langun nu nia? Entain i
minenggay sa leka sa kawagib sa kapenggula nengka sa langun nu nia?”
Markus 11
Magi NT Final draft.indb 150 3/24/2021 2:45:42 PM
151
k 12:1 ʼbpanandengan Malambeg su nia enggu nia katatapan a kinaumbal lun na pinapamaguntul
a mangasela a watu. Lu kanu untulʼin na nia katatapan na aden manaut a balung-balungʼin.
ʼBpagusalen i nia a ʼbpanandengan nu pedtameng kanu pamumulanen asalʼa mailay nin su apia
entain a manegkaw lun enggu manga talaw a binatang a lemudep kanu pamumulanen.
29 Ugaidʼa nia inisumpatʼu Isa al-Masih kanilan na “Satiman mambu
i idsa ku sa lekanu. Na sawalʼu, entu pan ka edtalun ku sa lekanu u
endaw nakabpun su kawagib ku sa kapenggula ku kanu langun nu nia.
30 Na edtalu nu sa laki, ngintu, su kinapanalawatʼu Yahiya na ebpun
sa Kadenan atawa ka kanu manusia bu?” 31 Na mimbibitialai silan sa
nia pidtalu nu uman i isa na “Amaika nia tanu edtalun i ebpun sa
Kadenan na idsa nin sa lekitanu u ngintu ka da tanu palitiayi su Yahiya.
32 Ugaidʼa di tanu bun madtalu i ebpun bu sa manusia.”
Na ʼgkagilekan silan kanu manga taw sabap sa ʼbpalitialan nilan
i saben-sabenal a nabi su Yahiya. 33 Daka nia nilan bu nakasumpat
kanu Isa al-Masih na “Di nami katawan.” Na nia mambu pidtalu nu Isa
al-Masih kanilan na “Amaika maitu na di ku bun edtalun sa lekanu u
endaw nakabpun su kawagib ku sa kapenggula ku sa langun nu nia.”
Su Pakenalan pantag kanu Patutuludu sa Pamumulanen
a di Kasaligan
(Mataya 21:33-46; Luk 20:9-19) 12 1 Daka linudsuan nu Isa al-Masih embitiala su manga mapulu nu
ʼbpamangurban enggu su manga gulu nu pangitaban taman den
kanu ʼgkangaunutan nu manga Yahudi sa ukit a manga pakenalan sa
nia nin pidtalu na “Aden kun mama a namumulan sa ubas. Na inaladʼin
su entu enggu inumbalan nin sa lupitan na ubas enggu pinatindegan
nin sa ʼbpanandengan. k Entu pan ka inipatuludu nin kanu manga
ʼbpangangawid ka linemu sa mawatan a dalepa. 2 Na guna su nauma den
su kapegkasabpet na sinemugu sekanin kanu ulipen nin lu kanu manga
pinatuludu nin a ʼbpangangawid asalʼa makua nin kanilan su umun nin
kanu pamumulanen nin. 3 Ugaidʼa sinigkemʼilan su ulipen ka pinametay
nilan taman sa pinauli nilan a dala nakua nin. 4 Na sinemugu menem
sekanin ʼbpaluman sa ulipen nin lu kanilan. Na su nia na pinametay nilan
sia sa ulu enggu pinagkaya nilan pan. 5 Daka sinemugu menem sekanin
ʼbpaluman sa ulipen nin. Na su nia na inimatayan nilan. Na madakel
pan i ped a sinugu nin, su ped kanu entu na pinametay nilan enggu su
Markus 11 , 12
Magi NT Final draft.indb 151 3/24/2021 2:45:43 PM
152
l 12:10-11 balapantag kanu langun nu watu Nia nin maena na su watu a nia na nabaluy a
mabagel sa langun kanu edsiap-siapan nu udsadan nu walay. Su manga taw kanu entu a timpu
na nia nilan ukit kanu kapembalay nilan na pebpatpasagin nilan su mangasela a watu ka entu
ba i ʼbpagusalen nilan a kasangkapan sa kapembalay nilan. Dait a mabagel a benal su watu a
usalen kanu udsadan nu walay asalʼa mabagel bun su walay. Nia ba a ibaratan a pedtalun nu Isa
al-Masih na pantag demun kanu ginawa nin ka sekanin man i binaluy nu Kadenan a mabagel a
udsadan nu lumpukan nu langun nu ʼbpamaginugut m kanu Kadenan. 12:10-11 Ebpun i nia sia kanu Manga Sengal 118 ayat 22 taman sa 23 sia kanu Kitab Zabur.
ped menem na inimatayan nilan. 6 Na aden pamun sakataw a nasama
sa lekanin, su wata nin a mama a pinadtaya. Na guna su maitu na entu
den ba i sinugu nin lu kanilan sa nia nin ʼgkadtalu kanu ginawa nin na
‘Pagadatan nilan su wata ku a nia.’ 7 Ugaidʼa su manga ʼbpangangawid na
endaw i kinailay nilan kanu wata nu kigkuan a pakauma na nia nilan
pidtalu kanu uman i isa kanilan na ‘Sia kanu ka nia den su pebpusakan,
imatayan tanu sekanin ka enggu tanu makua su ipebpusaka lun a nia.’
8 Daka sinigkemʼilan su wata nu kigkuan kanu pamumulanen a entu ka
inimatayan nilan entu pan ka inidtugʼilan lu kanu liu nu pamumulanan.
9 “Na ngin basi i enggulan nu kigkuan kanu pamumulanen a entu?
Na lemu sekanin ka pangimatayan nin su manga ʼbpangangawid enggu
ipatuludu nin sa ped su pamumulanen a entu a ubas. 10-11 Ngintu, da nu
pamun mabatia su nakadalem kanu kitab a
‘Su watu a inendan nu manga panday na walay na entu bun ba
su nabaluy a balapantag kanu langun nu watu l nu walay.
Su Kadenan i migkahanda sa entu a nanggula.
Sangat a makagaip-gaip kanu mata nu uman i isa su entu a
kahanda nu Kadenan’?” m
12 Daka kiugan semigkemʼu manga mapulu nu ʼbpamangurban enggu
su manga gulu nu pangitaban taman den kanu ʼgkangaunutan su Isa
al-Masih kagina naimamanan nilan i silan i pedtumbuken nin kanu entu
a pakenalan nin. Ugaidʼa ʼgkagilekan silan kanu madakel a taw tembu
ginanatan nilan den sekanin.
Su Kinabatalu kanu Isa al-Masih
makapantag kanu Kapembayad sa Buwis
(Mataya 22:15-22; Luk 20:20-26)
13 Na sinemugu silan sa manga taw a lusud kanu lumpukan a Parisiyu
enggu manga taw nu Hirud ka enggu nilan ʼgkadulatan su Isa al-Masih
Markus 12
Magi NT Final draft.indb 152 3/24/2021 2:45:44 PM
153
n 12:14 Sultan Na sia sa basa a Latin na Kaisar. Kaisar i ipenggelalʼu manga taw sa Ruma kanu
o manga sultan nilan. 12:15 kuleta a sinsiliu Su kuleta a nia na nia nin ngala na dinarius. Nia ba i kuleta nu manga
taw sa Ruma kanu entu a timpu. Na su kuleta a nia na pilak enggu inukilan kanu palasʼu Sultan
sa Ruma. Nia ba i ʼbpagusalen nu manga taw a Yahudi sa kapembayadʼilan sa buwis lu kanu
gubilnu nu Ruma. Ugaidʼa di ʼgkalilinian nu manga taw a Yahudi a lusud kanu lumpukan a
Parisiyu su kabayad sa buwis kanu Sultan sa Ruma a pendatu kanu dalepa nilan a Israil kanu
entu a timpu. Na amaika nia makasumpatʼu Isa al-Masih kanu idsa nilan i “Dait a mayad sa
buwis” na malipunget sa lekanin su manga taw a lusud kanu lumpukan a Parisiyu, na amaika
menem ka nia makasumpatʼu Isa al-Masih kanilan i “Di dait a mayad sa buwis” na sigkemen
menem sekanin nu gubilnu nu Ruma.
sia kanu kadtalu nin. 14 Na guna den silan makauma na pidtalu nilan
kanu Isa al-Masih i “Gulu, katawan nami i matidtu ka enggu di ka
mapambidaya a taw. Dikena nengka ʼbpagilayn su malatabatʼu taw
ugaidʼa ibpamandu nengka su lalan kanu Kadenan sia luyud kanu
bantang. Na ngintu, wagib sa lekitanu a manga Yahudi i mayad sa buwis
kanu Sultan n sa Ruma atawa ka dili? 15 Ngintu, dait ba a mayad tanu
atawa ka dili?” Ugaidʼa katawan nin i ʼbpamagigiling bu silan daka nia
nin pidtalu kanilan na “Nginan ka pembatalun aku nu? Pananggiti aku
nu sia sa kuleta a sinsiliu o ka ilayn ku.” 16 Daka pinananggitan nilan
sekanin sa satiman. Na inidsan nin silan sa “Entain i kipalas sa nia
enggu entain i kingala lun?” Na nia nilan inisawal na “Kanu Sultan
sa Ruma.” 17 Na nia mambu pidtalu nu Isa al-Masih kanilan na “Inggay
nu kanu Sultan su ngin i kanu Sultan enggu kanu Kadenan su ngin i
kanu Kadenan.” Na sangat a nangagaip silan sa lekanin.
Su Kinabatalu nu manga Sadusiyu kanu Isa al-Masih
makapantag kanu Kambibiag ʼBpaluman
(Mataya 22:23-33; Luk 20:27-40)
18 Na aden manga taw a lusud kanu lumpukan a Sadusiyu a pedtalu
sa dala kambibiag ʼbpaluman nu namamatay. Na sinupegan nilan su
Isa al-Masih ka inidsa nilan lun i 19 “Gulu, nia inisulatʼu Nabi Musa sa
lekitanu na amaika matay su mama a dala makamuliataw kanu kaluma
nin na dait a pangaluman nu suledʼin su balu nin a entu. Na su mambata
nilan na mabaluy a wata nu suledʼin a entu a minatay. 20 Na aden pitu
kataw a edsusuled a mama. Na su kaka sa langun na nangaluma ugaidʼa
minatay sekanin a dala makamuliataw. 21 Daka pinangaluma nu ikadua a
suledʼilan su balu nu suledʼilan a entu ugaidʼa minatay bun sekanin a dala
Markus 12
Magi NT Final draft.indb 153 3/24/2021 2:45:45 PM
154
p 12:26 Saki su Kadenan a pedsimban nu Ibrahim, Iskak enggu Yakub Nia nin maena na apia
dala den sia sa dunia su Nabi Ibrahim, Nabi Iskak enggu su Nabi Yakub na sia kanu adapan nu
Kadenan lu sa sulega na bibiag bun silan. Pedsimba pamun silan kanu Kadenan sampay saguna.
Ebpun i nia sia kanu Kinaliu q 3 ayat 6 sia kanu Kitab Taurat. 12:27 Su namamatay Nia maena nu namamatay a nalabitʼu Isa al-Masih sia na su manga taw a
r namakanaraka ka di den silan pakasimba kanu Kadenan. s 12:29-30 Ebpun i nia sia kanu Diutirunumi 6 ayat 4 taman sa 5 sia kanu Kitab Taurat. 12:31 Ebpun i nia sia kanu Libitikus 19 ayat 18 sia kanu Kitab Taurat.
makamuliataw. Na maitu bun ba i nanggula nu ikatelu 22 taman kanu pitu
kataw a entu a edsusuled ugaidʼa minatay bun silan a dala makamuliataw.
Nia mauli sa entu na minatay bun mambu su babay. 23 Na sia kanu
kambibiag ʼbpaluman nu namamatay na entain i kikaluma kanu babay a
entu? Kagina nagkaluma nin langun su pitu kataw a entu a edsusuled.”
24 Na nia pidtalu nu Isa al-Masih kanilan na “Pakasibay kanu sabap sa di
nu ʼgkatuntayan su nakadalem kanu kitab enggu su kabarakatʼu Kadenan.
25 Kagina kanu kambibiag ʼbpaluman nu namamatay na dikena den
ʼbpangaluma su manga mama enggu dikena den ʼbpangaluman su manga
babay ka mana den silan manga *malaikat lu kanu sulega. 26 Ugaidʼa
makapantag menem sa u embibiag ʼbpaluman su namamatay na ngintu,
dala nu pamun mabatia kanu Kitab a Inisulatʼu Nabi Musa su kinadtalu nu
Kadenan sa lekanin lu kanu pegkalaw-kalaw a kayu? Sa nia nin kadtalu
na ‘Saki su Kadenan a pedsimban nu Ibrahim, Iskak enggu Yakub.’ p 27 Su
namamatay q na di den pakasimba kanu Kadenan ka su manga bibiag bu i
pakasimba lun. Sangat a pakasibay kanu den a benal.”
Su Balapantag sa Langun na manga Kasuguan
(Mataya 22:34-40; Luk 10:25-28)
28 Na aden mambu sinemupeg a gulu nu pangitaban. Na nakinegʼin su
kapendadalawana nilan taman sa nadsuliman nin i nasawal silan nu Isa
al-Masih sa mapia. Na inidsan nin su Isa al-Masih sa “Ngin i balapantag
kanu langun nu kasuguan nu Kadenan?” 29 Na nia inisumpatʼu Isa al-Masih
na “Nia balapantag sa langun na kasuguan na ‘Pakikineg kanu a manga taw
sa Israil: Su Kadenan tanu a Mapulu na kaisa-isa nin bu. 30 Ikalimu nengka
sekanin sa senep kanu atay nengka, senep kanu ginawa nengka enggu kanu
itungan nengka taman den kanu langun nu ʼgkagaga nengka.’ r 31 Nia menem
temundug na ‘Ikalimu nengka su pedʼengka sa mana bun su kakalimu
nengka kanu ginawa nengka.’ s Dala den ped a kasuguan a lemawan pan
Markus 12
Magi NT Final draft.indb 154 3/24/2021 2:45:46 PM
155
t 12:36 Ebpun i nia sia kanu Manga Sengal 110 ayat 1 sia kanu Kitab Zabur. Kanu nia ba a kitab
na su Kadenan a Mapulu na ipembitiala nin su Masih a pedtawagen nu Nabi Daud sa Mapulu nin
apia nia nin kaaden i su Masih na embatan p u an sia kanu tupu nu Nabi Daud. 12:38 malilini lemambung Su manga gulu nu pangitaban na ʼgkatusan a gulu silan sia kanu
suga nu lambungʼilan. Na sia kanu adat-betadʼilan na amaika su taw ka nakalambung na nia nin
maena na dait a pagadatan.
kanu nia ba a manga kasuguan.” 32 Na nia pidtalu nu gulu nu pangitaban
sa lekanin na “Gulu, nakasugat ka kanu pidtalu nengka a nan, benal a
kaisa-isa nin bu su Kadenan, dala den salakaw pan. 33 Na su kakalimu sa
lekanin sa senep sa atay, senep sa itungan enggu kanu langun nu ʼgkagaga
nengka taman sa kakalimu kanu pagubay sa mana bun kanu kakalimu sa
ginawa na labi lawan pan i kapia nin kanu langun nu manga kurban enggu
su manga ped pan a ipegkurban a pedtutungen.” 34 Daka guna madsuliman
nu Isa al-Masih i nakasumpat sa mapia su gulu nu pangitaban a entu na
pidtalu nin sa lekanin i “Dikena ka bun mawatan kanu kapendatu nu
Kadenan.” Na da den ba a entu nakatika pan midsa sa lekanin.
Su Kadtalu nu manga Gulu nu Pangitaban pantag kanu Masih
(Mataya 22:41-46; Luk 20:41-44)
35 Na kanu kabpamandu nu Isa al-Masih kanu manga taw lu kanu
Suti a ʼBpagagaman na nia nin pidtalu na “Panun a entu ka nadtalu nu
manga gulu nu pangitaban i ‘Su Masih na tupu nu Daud’? 36 Kagina su
Daud demun i midtalu kanu kadtalu a nia a ebpun kanu Suti a Ruh sa
‘Pidtalu nu Kadenan a Mapulu kanu Mapulu ku i
“Ayan ka sia tampal kanu kawanan ku
taman sa pasugiuden ku su manga kuntela nengka kanu
paladʼu ay nengka.” ’ t
37 Amaika su Daud ka nia nin kinatawag kanu Masih na Mapulu na
panun basi a entu i kinadtupu nin lun?” Na ʼgkalilinian gaid sekanin
ʼbpamakikinegʼu madakel a taw lu.
Su Kinandaludaya nu manga Gulu nu Pangitaban kanu manga Balu
(Mataya 23:1-36; Luk 20:45-47)
38 Na kanu kabpamandu nu Isa al-Masih na nia nin pidtalu na
“Pangingati nu su manga gulu nu pangitaban a malilini lemambung u
kanu kapendadalakaw nilan asalʼa kapagadatan silan nu manga
Markus 12
Magi NT Final draft.indb 155 3/24/2021 2:45:47 PM
156
v 12:42 dua lad a sinsiliu a kuleta Su kuleta a entu a inenggay nu babay na manganaut enggu
inumbal ebpun sa tumbaga. Isa i entu kanu manga kuleta a sinsiliu nu manga taw sa Ruma a
inusalʼu manga taw a Yahudi kanu entu a timpu. Mababa sa langun i alaga nu entu a kuleta.
taw lu kanu manga padian. 39 Na nia nilan kiugan na makapagagayan
silan lu kanu ʼbpagagayanan nu manga mapulu lu kanu manga
pedsambayangan tanu a manga Yahudi enggu lu kanu manga
pegkakanduli. 40 Na ʼbpamagakalan nilan su manga balu a babay
asalʼa maakup-akupʼilan su manga kaaden nu entu a manga balu. Na
ʼbpangeni-ngeni silan sa malendu asalʼa makapailay nilan i balaagama
silan. Na silan ba a entu i makatalima sa labi lawan den i kapasangʼin a
kasiksan.”
Su Kinaenggay nu Balu kanu Langun nu Aden sa lekanin
(Luk 21:1-4)
41 Daka nagagayan su Isa al-Masih lu kanu kasangulan nu ʼbpagulugan
sa kuleta lu kanu Suti a ʼBpagagaman ka pedsusulimanen nin su
madakel a taw a ʼbpagulug lu ba. Na madakel a kawasa i ʼbpagulug lu
sa madakel a kuleta. 42 Na aden sinemupeg a miskinan a balu a babay ka
minulug sa dua lad a sinsiliu a kuleta. v 43 Daka tinawagʼu Isa al-Masih su
ʼbpamangunut sa lekanin ka nia nin pidtalu kanilan na “Saben-sabenal
a pedtalun ku sa lekanu i su miskinan a nia a balu na nia pan madakel
i nakaulugʼin lu kanu ʼbpagulugan sa kuleta kumin kanu langun nu
ped pan a ʼbpagulug lu ba. 44 Kagina su inenggay nilan na subela bu nu
kakawasan nilan ugaidʼa su miskinan a nia na inenggay nin su langun
nu aden sa lekanin a mana su langun nu kauyagan nin.”
Su Kageba nu Suti a ʼBpagagaman
(Mataya 24:1-14; Luk 21:5-19) 13 1 Na kanu kinaliu nu Isa al-Masih lu kanu Suti a ʼBpagagaman na nia
pidtalu sa lekanin nu isa kanu ʼbpamangunut lun makapantag kanu
Suti a ʼBpagagaman na “Gulu, ilay ka, ngin den i kapia nin enggu kasela
nin a manga walay i nan enggu su manga watu nin!” 2 Na nia inisumpatʼu
Isa al-Masih sa lekanin na “Su ʼgkailay nengka ba a nan a mangasela a
walay na apia satiman na dala mailay nengka lun a mamakapamaguntul
a watu nin ka natalatantu a aden gemubal lun su langun nu entu.”
Markus 12 , 13
Magi NT Final draft.indb 156 3/24/2021 2:45:48 PM
157
w 13:14 katagak kanu dalepa Su dalepa sia na su Suti a ʼBpagagaman lu sa dalepa a Awrusalim.
3 Na kanu kabpagagayan nu Isa al-Masih lu kanu Palaw nu Ulibus
kanu ʼgkasangulan nu Suti a ʼBpagagaman na tinalipulu sekanin midsa ni
Pitru, Yakub, Yuhan enggu Anduk sa 4 “Edtalu ka pan sa lekami u kanu i
kanggula kanu entu ba enggu ngin i tanda sa manggula den su langun nu
entu ba?” 5 Daka nia inisumpatʼu Isa al-Masih kanilan na “Pangingati nu
i dala makapasibay sa lekanu. 6 Madakel i embuat a nia nilan edtalun na
silan su Masih taman sa madakel i makapasibay nilan. 7 Na u makakineg
kanu den sa embubunua magidsan i masupeg enggu mawatan a dalepa,
na da kanu magilek ka nasisita a manggula i entu ugaidʼa dikena pamun
i entu su kabangkit kanu dunia. 8 Kagina embubunua pan su manga
bangsa enggu embubunua pan su manga sultan. Na maaden su manga
linug kanu madakel a dalepa enggu maaden bun su kanggutem. Ugaidʼa
ludsuan bu i nia nu kamalasayan a nia nin kalagidan na mana su masakit
a ʼbpelumpak kanu endaw demun i kabpeludsu pembata nu babay.
9 “Na pangingat kanu ka ipalad kanu lu kanu ʼbpamangukum enggu
pamadasan kanu lu kanu pedsambayangan tanu a manga Yahudi. Na sabap
sa laki na makukum kanu, na sia kanu kadtindegʼu lu kanu kaadapan
nu manga gubilnadul enggu manga sultan na makadsaksi kanu kanilan
pantag sa laki 10 ka su Mapia a Tutuma na dait man a makapayapat muna
kanu langun nu bangsa. 11 Na uman kanu nilan sigkemen ka ipalad kanu
sa kukuman na da kanu mangandam sa ngin i edtalun nu ugaidʼa edtalu
nu den u ngin i ipadtalu sa lekanu kanu entu ba a kutika kagina dikena
man sekanu su pedtalu a entu ka su Suti a Ruh. 12 Na kanu entu a manga
timpu na su manga edtetebped sa pused na paimatayan nin su tebpedʼin
sa pused a ʼbpaginugut sa laki enggu maitu bun ba su ama na paimatayan
nin su wata nin, na su manga wata menem na semungkang kanu manga
lukesʼilan a ʼbpamaginugut sa laki taman sa paimatayan nilan. 13 Na sabap
sa laki na kabensian kanu nu langun nu taw. Ugaidʼa su taw a temigkel
kanu paginugutʼin sa laki taman sa kapupusan na entu ba i malipuas.
Su Timpu nu Dala Pagidsan nin a Kamalasayan
(Mataya 24:15-28; Luk 21:20-24)
14 “Na u mailay nu den su pakangingilu a pakagiabu a edtindeg lu
kanu di dait a edtindegan nin a punan a katagak kanu dalepa w (na dait
Markus 13
Magi NT Final draft.indb 157 3/24/2021 2:45:49 PM
158
x 13:25 su langun nu lu sa kawang-kawangan Sia sa basa a Grik na nia nin maena na manga
bagel lu sa kawang-kawangan udi na su aden manga ʼgkagaga nin lu sa kawang-kawangan.
a katuntayan nu pembatia su pantag kanu nia) na su langun na taw
sia sa Yudia na dait a malalaguy den silan mamagayas lu kanu manga
palaw. 15 Na su lu kanu liu nu walay nin na di den lemudep kanu walay
asalʼa kemua pan sa manga langun-taman nin. 16 Na maitu bun su lu
kanu ʼbpangangawidan na di den dait a muli pan asalʼa kemua bu sa
lambungʼin. 17 Na duan-duan nin den su manga babay a magingay enggu
papedsusu sa wata kanu entu ba a manga timpu! 18 Na ipangeni-ngeni nu
i di manggula su entu kanu timpu na kambalat 19 kagina kanu entu ba
a manga timpu na temala su manga taw sa da idsan nin a kamalasayan.
Su entu a kamalasayan na dala pagidsan nin iganat pan sa kinapangaden
nu Kadenan kanu dunia sampay den saguna enggu di den a benal
kabpalumanan su entu. 20 Ugaidʼa sabap kanu manga taw a pinamili nu
Kadenan na pigkahanda nin i pupusen nin den mangagan su entu ba a
manga timpu kagina amaika dili na dala masama a bibiag a taw.
21 “Na amaika aden edtalu sa lekanu sa ‘Ilay nu, nia den su Masih’
udi na ‘Ilay nu, entu den sekanin!’ na da kanu maginugut sa entu
22 kagina embubuat su manga ʼbpamagigiling sa Masih enggu su manga
ʼbpenabi-nabi. Na enggalebek silan sa kangagaipan a kabarakatan
asalʼa makapasibay nilan su manga taw a pinamili nu Kadenan amaika
magaga nilan. 23 Kagina ka maitu na pangingat kanu ka pidtalu ku den
ba a nia sa lekanu su langun nu nia sa unan nu di pan ʼgkanggula.
Su Kauma nu Kaka nu Manusia
(Mataya 24:29-31; Luk 21:25-28)
24 “Ugaidʼa kanu kaipusʼu entu a kamalasayan sa kanu entu a
manga timpu na endukilem su senang enggu su ulan-ulan na di
den ʼgkalinawag 25 enggu su manga bitun na mangaulug ganat kanu
kawang-kawangan taman sa su langun nu lu sa kawang-kawangan x
na mangakuyung. 26 Entu pan ka mailay su Kaka nu Manusia a lu
makasaleta kanu manga gabun a makauma sia sa dunia. Na mailay
nu taw su kabarakatʼin enggu su sigay nin. 27 Na sugun nin su manga
malaikat ka ipalimudʼin su manga pinamili nin kanu pat a pisukʼu
dunia.”
Markus 13
Magi NT Final draft.indb 158 3/24/2021 2:45:50 PM
159
y 14:1 Kanduli nu Kalipuas Su nia a kanduli na makapantag kanu kinalipuasʼu manga taw
a Israil kanu dalepa a Egypt kanu timpu nu Nabi Musa. Madakel pan i kasabutan tanu
makapantag kanu nia sia kanu Maena nu Mangadalem a Kadtalu kanu Kitab a mailay kanu
kapupusan nu nia a kitab.
Padtatapen su Kandiaga
(Mataya 24:32-44; Luk 21:29-33)
28 Nia pan pidtalu nu Isa al-Masih na “Ilay nu su kayu a igus. Endaw
demun i kaletebʼu manga laun nin kanu manga sapakʼin na katawan
den i masupeg den su kabpanenang. 29 Na maitu bun ba u mailay nu den
i manggula den su langun nu entu na katawan nu den i masupeg den
a benal su kauma nin a mana san den sa bengawan i kasupegʼin.
30 Na saben-sabenal a pedtalun ku sa lekanu i natalatantu a di matag
makadalung su manga taw kanu nia a timpu taman sa di pan manggula
su langun nu entu ba. 31 Na madala den su langit enggu su lupa
ugaidʼa su manga kadtalu ku na di madala.
32 “Ugaidʼa makapantag kanu gay udi na kutika nu kanggula kanu
langun nu entu ba na dala isa bu a makataw lun nia tabia na su Ama bu.
Apia su Tunggalʼin na di nin katawan, maitu bun su manga malaikatʼin
lu sa sulega na di nilan bun katawan. 33 Kagina ka maitu na pangingat
kanu enggu endiaga kanu kagina di nu katawan u kanu su kanggula sa
entu. 34 Na mana bun su mama a linemu sa lalakawan a tinagakʼin su
walay nin ka inisaligʼin su langun kanu manga ulipen nin. Na uman i isa
na inenggan nin sa enggalebeken nin enggu inisugu nin kanu tamengʼu
bengawan i endiaga sekanin. 35 Na maitu kanu bun ba, endiaga kanu
bun kagina di nu katawan u kanu i kauma nu Mapulu, basi sungu na
gay udi na luk i gay udi na kakuku na manuk udi na katibuas i kauma
nin. 36 Na apia makauma sekanin sa matekaw na di kanu nin kauman a
pedtulug. 37 Na su pedtalun ku ba a nia sa lekanu na langkap den kanu
langun: Endiaga kanu.”
Su Kinabubus sa Kamutan kanu Isa al-Masih unan nu Kapatay nin
(Mataya 26:1-5; Luk 22:1-2; Yuhan 11:45-53) 14 1 Na dua gay bun den na mauma den su Kanduli nu Kalipuas y
enggu su Kanduli nu Pan a Dala Pakembangʼin. Na su manga
mapulu nu ʼbpamangurban enggu su manga gulu nu pangitaban na
Markus 13 , 14
Magi NT Final draft.indb 159 3/24/2021 2:45:51 PM
160
z 14:2 kasamukan Na amaika sigkemen nu ʼgkangaunutan su Isa al-Masih a mailay nu taw na
malipunget silan a punan a kasamukʼilan. Na su ʼgkangaunutan na dili nilan ʼgkalinian a aden
samuk kanu timpu na Kanduli nilan kagina u aden samuk na silan i edtempuan nu gubilnu nu
a Ruma. b 14:3 Su lana na nardu na ebpun sa dalidʼa pamulan a bedtuan sa nardu. 14:3 Su alabastru na taguan a inumbal sa malemek a watu a bedtuan bun sa alabastru. Nia
katatapan na malendu i ligʼin enggu nia katatapan a ipembetad lun na kamutan. Amaika
ʼbpagusalen su dalemʼin na pebpesan su pundu nin asalʼa makua su dalemʼin.
ʼbpagitungen nilan u panun i kasigkemʼilan kanu Isa al-Masih sa di
kasipatan ka enggu nilan kaimatayan. 2 Ugaidʼa nia nilan pidtalu na
“Dikena kanu timpu nu Kanduli a nia asalʼa di mangaden sa kasamukan z
su manga taw.”
(Mataya 26:6-13; Yuhan 12:1-8)
3 Saleta mambu na lu su Isa al-Masih sa Bitani kanu walay nu mama
a bedtuan sa Simiun a midsakit sa debpig paganay. Na kanu kapegkan
nin na aden babay a nakauma a aden itʼin a mapulu a benal i alaga nin
a kamutan a lana na nardu a a dala simbulʼin. Nakabetad i entu kanu
taguan a bedtuan sa alabastru. b Na pinesa nin su pundu nu taguan a entu
ka inibubusʼin kanu ulu nu Isa al-Masih. 4 Ugaidʼa su ped kanu manga
taw lu na nasakit i ginawa nilan sa nia nilan nadtalu kanu uman i isa na
“Nginan ka pendalatan i mapulu a nan i alaga nin a kamutan? 5 Mabpasa
pan a benal i nan sa subela pan sa salagun a sukay nu taw. Na su pasa nin
na inggay kanu manga miskinan.” Daka dinaway nilan su babay.
6 Ugaidʼa nia pidtalu nu Isa al-Masih na “Padtaday nu den sekanin.
Nginan ka pedsamuken nu pan? Dait man su penggalebeken nin a nia
sa laki. 7 Na su manga miskinan na tatapʼu bun silan ʼgkadtagapeda na
apia ngin a kutika na kanggalebekan nu silan sa mapia ugaidʼa saki na
dikena nu tatap madtagapeda. 8 Na pinggula nin den ba a nia su ngin
i taman a magaga nin sa ukit a kinabubusʼin sa kamutan a lana kanu
lawas ku unan nu kalebeng sa laki. 9 Na saben-sabenal a pedtalun ku sa
lekanu i apia endaw ipangusiat kanu lusudʼu dunia su Mapia a Tutuma
na mapanudtul bun su pinggula nu babay a nia a tademan sa lekanin.”
(Mataya 26:14-16; Luk 22:3-6)
10 Daka si Yahuda Iskalia a isa bun kanu sapulu enggu dua a
pinamili nin na linemu kanu manga mapulu nu ʼbpamangurban ka
Markus 14
Magi NT Final draft.indb 160 3/24/2021 2:45:52 PM
161
enggu nin matipu lu su Isa al-Masih. 11 Na napia a benal i ginawa
nu manga mapulu nu ʼbpamangurban guna nilan makineg su entu.
Daka pibpasadan nilan si Yahuda sa enggan nilan sa kuleta. Na
pibpapangilay den nu Yahuda i mapia a kutika a katipu nin kanu
Isa al-Masih.
Su Kabpagadil sa Kapegkan kanu Kanduli nu Kalipuas
(Mataya 26:17-25; Luk 22:7-14; Luk 22:21-23; Yuhan 13:21-30)
12 Na kanu muna-muna a gay a kapegkan kanu pan a dala
pakembangʼin enggu su gay a kapegkurban sa manguda a bili-bili a
Kanduli nu Kalipuas na inidsa nu ʼbpamangunut kanu Isa al-Masih sa
lekanin i “Endaw kami nengka kiugan a makapagadil sa makan kanu
Kanduli nu Kalipuas?” 13 Daka sinugu nu Isa al-Masih su dua kataw
kanu ʼbpamangunut lun sa nia nin pidtalu kanilan na “Lu kanu sa siudad
ka aden lu mama a madsumbakʼu a aden ʼbpananggiten nin a binangga a
aden igʼin. Na unut kanu den sa lekanin 14 ka endaw sekanin lemudep
a walay na edtalu nu kanu kigkuan kanu walay i ‘Ibpagidsa nu Gulu
u endaw kun i bilik a kakanan nin kanu Kanduli nu Kalipuas kapedʼu
ʼbpamangunut sa lekanin.’ 15 Daka ipailay nin sa lekanu su maulad a
bilik lu sa pulu a aden den langun-taman nin enggu naadil den. Na lu
nu ba adil su pegken tanu.” 16 Na linemu den mambu su dua kataw a
entu a sinugu nin kanu siudad na natun nilan mambu su langun nu entu
a mana bun su pidtalu nu Isa al-Masih. Daka inadilʼilan den lu ba su
pegken nilan kanu Kanduli nu Kalipuas.
Su Kinapayagʼu Isa al-Masih
makapantag kanu Katipu sa lekanin
17 Na kanu kinagkagabi na nakauma su Isa al-Masih apegʼu sapulu
enggu dua a ʼbpamangunut lun. 18 Daka kanu kapegkan nilan na nia
pidtalu nu Isa al-Masih kanilan na “Saben-sabenal a pedtalun ku sa
lekanu i isa sa lekanu a kaped ku bun pegkan saguna i temipu sa laki.”
19 Na nalidu a benal i ginawa nilan taman sa nia nadtalu nu uman i isa
kanu Isa al-Masih na “Natalatantu a dikena saki su entu.” 20 Daka nia
pidtalu nu Isa al-Masih kanilan na “Isa bun sekanin sa lekanu a sapulu
enggu dua, su kaped ku pedsumbuk sa pan kanu ladia. 21 Na dait man a
matay su Kaka nu Manusia a mana bun su nakasulat pantag sa lekanin
Markus 14
Magi NT Final draft.indb 161 3/24/2021 2:45:53 PM
162
c 14:20-21 Su nakasulat pantag kanu Isa al-Masih na mailay kanu Manga Sengal 41 ayat 9 sia
d kanu Kitab Zabur. 14:27 Ebpun i nia sia kanu Kitab a Inisulatʼu Nabi Zakaria 13 ayat 7.
sia kanu kitab. c Ugaidʼa duan-duan nin den su taw a entu a temipu kanu
Kaka nu Manusia! Nia pan tinemu sa lekanin i dala den embata.”
Su Pasadʼu Isa al-Masih kanu Nauli den a Kinagabi nin
(Mataya 26:26-29; Luk 22:15-20; 1 Kurintu 11:23-25)
22 Na kanu kapegkan nilan na kinemua su Isa al-Masih sa pan. Endaw i
kinadsukul-sukulʼin lun enggu kinapugi nin kanu Kadenan na pidtebi-tebi
nin ka inenggay nin kanilan sa nia nin pidtalu na “Kua nu su nia ka nia ba
su badan ku.” 23 Na kinemua menem sekanin sa tagayan a aden igʼa ubasʼin
enggu midsukul-sukul kanu Kadenan. Entu pan ka inenggay nin kanilan.
Na mininem mambu silan langun kanu entu ba. 24 Na nia nin pidtalu
kanilan na “Nia ba su lugu ku a minalut kanu kapasadan nu Kadenan a
ipatuga sabap kanu madakel a taw. 25 Na saben-sabenal a pedtalun ku sa
lekanu i di aku den minem ʼbpaluman sa igʼa ubas taman sa kanu gay a
inemen ku su entu a binagu den lu kanu kapendatu nu Kadenan.”
Su Kinadtalu nu Isa al-Masih makapantag kanu Kakias lun ni Pitru
(Mataya 26:30-35; Luk 22:31-34; Yuhan 13:36-38)
26 Na guna silan makapasad edsengal sa kapugi kanu Kadenan na
linemu silan kanu Palaw nu Ulibus. 27 Na nia pidtalu nu Isa al-Masih
kanilan na “Langun nu na temagak sa laki a mana bun su kadtalu nu
Kadenan a nakadalem kanu kitab a
‘Imatayan ku su pedtuganul kanu manga *bili-bili na amaika
maitu na mamakadsambal silan.’ d
28 Ugaidʼa ulian nu kapambibiag sa laki ʼbpaluman na muna aku sa
lekanu lu sa Galili.” 29 Na pidtalu ni Pitru sa lekanin i “Apia langun nilan
na temagak sa leka ugaidʼa mana i saki na dili.” 30 Na nia inisumpatʼu
Isa al-Masih sa lekanin na “Saben-sabenal a pedtalun ku sa leka i kanu
nia bun ba a magabi na ikias aku nengka sa makatelu bagu kemuku sa
makadua su manuk a kalasan.” 31 Ugaidʼa mabagel a benal i kinadtalu
ni Pitru sa “Apia nia nin pan kaaden i ipatay ku na di ku seka ikias.” Na
langun nilan na maitu bun ba i pidtalu nin.
Markus 14
Magi NT Final draft.indb 162 3/24/2021 2:45:54 PM
163
e 14:32 Su kadtalu a Gitsimani na basa a Grik f a nia nin maena na lupitan na lana. 14:36 Su kamalasayan sia na sia sa basa a Grik na nia nin maena na tagayan.
Su Kinapangeni-ngeni nu Isa al-Masih lu sa Gitsimani
(Mataya 26:36-46; Luk 22:39-46)
32 Na kanu kinauma nilan kanu pamumulanan a bedtuan sa
Gitsimani e na pinapagagayan nu Isa al-Masih su ʼbpamangunut
lun sa nia nin pidtalu kanilan na “Sia kanu demun ba gagalu na
kabpangeni-ngeni ku.” 33 Na pinaunutʼin su telu kataw kanilan a si
Pitru, si Yakub enggu si Yuhan. Na lu den ba linemudsu masimuket
enggu malasay a benal su manggiginawa nin. 34 Daka nia nin pidtalu
kanilan na “ʼGkalidu a benal i ginawa ku a mana su ipatay ku den. Sia
kanu demun ba ka endiaga kanu.” 35 Na nakatangka bu sekanin sa
paidu na nakasugiud sekanin mangeni-ngeni sa amaika mapakay na
malipus sekanin kanu timpu a entu 36 sa nia nin pidtalu na “Ama, *Ama
ku, langun-langun na magaga nengka. Iawa nengka pan sa laki su
kamalasayan f a nia a pakatingguma sa laki ugaidʼa apia ka maitu na
dikena su kiugʼu ginawa ku i kaunutan ka su kahanda nengka bun i
matuman.”
37 Na guna sekanin embalingan lu kanu telu kataw na nia nin
nauman na pedtulug silan. Daka nia nin pidtalu kani Pitru a bedtuan
bun sa Simiun na “Nginan, pedtulug ka Simiun? Nginan, di ka demun
makandiaga sa apia sakauras bu? 38 Endiaga kanu enggu pangeni-ngeni
kanu asalʼa di kanu masasat ka di man pegkiug ʼgkasasat su ginawa
ugaidʼa malubay su badan.” 39 Na ginanatan nin menem silan ʼbpaluman
ka nangeni-ngeni sa maitu bun ba sa pangeni-ngeni nin a entu.
40 Na mimbalingan menem sekanin na nauman nin den menem silan
a pedtulug kagina pedtulatuden a benal silan. Daka dili nilan ʼgkatawan
u ngin i edtalun nilan sa lekanin. 41 Na kanu ikatelu a kinambalingan
nu Isa al-Masih na pidtalu nin kanilan i “Nginan, pedtulug kanu
enggu ʼbpangintelenen kanu pamun besen? Nia nu kataw na mawatan
pamun su kutika? Ilay nu, masupeg den a benal su kutika a ipalad su
Kaka nu Manusia kanu manga baladusa. 42 Embangun kanu den ka
su pedtipu sa laki na masupeg den a benal na entanu den ka alawn tanu
sekanin.”
Markus 14
Magi NT Final draft.indb 163 3/24/2021 2:45:55 PM
164
Su Kinasigkem kanu Isa al-Masih
(Mataya 26:47-56; Luk 22:47-53; Yuhan 18:3-12)
43 Na kanu entu demun ba a kapedtalu nin a entu na nakauma si
Yahuda a isa kanu sapulu enggu dua a pinamili nin. Kapedʼin su madakel
a taw a aden itʼin a manga sundang enggu manga ibpametay ka sinugu
silan nu manga mapulu nu ʼbpamangurban enggu su manga gulu nu
pangitaban taman den kanu ʼgkangaunutan nu manga Yahudi. 44 Na su
pedtipu na inenggan nin sa sinial su manga pedʼin sa nia nin pidtalu na
“U entain su salamen ku sa sium na sekanin su mama. Sigkemʼu enggu
pagunungi nu sa mapia sa kaitʼu lun.” 45 Na endaw demun i kinauma ni
Yahuda na sinupegan nin su Isa al-Masih sa nia nin pidtalu na “Salam,
Gulu!” Entu pan ka siniumʼin. 46 Daka kinua sekanin nu manga kapedʼi
Yahuda ka sinigkemʼilan. 47 Ugaidʼa isa kanu ʼbpamedtindeg lu kanu ubay
nu Isa al-Masih i binindasʼin su gulukʼin ka tinimbasʼin su ulipen nu
mapulu sa langun nu ʼbpamangurban. Na nia nasugat na su tangila nin
taman sa nakabpitas su entu. 48 Daka nia pidtalu nu Isa al-Masih kanilan
na “Nginan, ribildi aku ka sinemia kanu a minit pan sa manga sundang
enggu manga ibpametay sa kasigkemʼu sa laki? 49 Uman gay na kaped
aku nu bun lu kanu Suti a ʼBpagagaman kanu kabpamandu ku inunta
na di aku nu bun pedsigkemen. Ugaidʼa dait man a manggula su nia ka
enggu matuman su nakadalem kanu kitab.” 50 Daka langun nu manga
tagapeda nu Isa al-Masih na midtatalaguy ka tinagakʼilan sekanin.
51 Na aden isa a manguda a mama a dala balegkasʼin nia tabia na
kayab bu a nakabaus kanu lawasʼin na pidtatanggunutan nin su Isa
al-Masih. Na sinigkemʼu manga taw sekanin 52 ugaidʼa nakadtalaguy
sekanin a nakagkawas-kawas kagina natabun nin su kayabʼin.
Su Kinaadap kanu Isa al-Masih
lu kanu Mapulu sa Langun nu ʼBpamangurban
(Mataya 26:57-68; Luk 22:54-55; Luk 22:63-71;
Yuhan 18:13-14; Yuhan 18:19-24)
53 Na iniadapʼilan den su Isa al-Masih lu kanu mapulu sa langun
nu ʼbpamangurban. Na mindidilimudan mambu lu ba su langun nu
manga mapulu nu ʼbpamangurban enggu su ʼgkangaunutan nu manga
Yahudi taman den kanu manga gulu nu pangitaban. 54 Saleta mambu
Markus 14
Magi NT Final draft.indb 164 3/24/2021 2:45:56 PM
g 14:55 Su ʼbpamangukum a nia na silan su ʼbpangulu kanu agama nu manga taw a Yahudi. Nia
bedtuan kanilan na Sunidriun. Madakel pan i kasabutan tanu makapantag kanu ʼbpamangukum
sia kanu Maena nu Mangadalem a Kadtalu kanu Kitab a mailay k h anu kapupusan nu nia a kitab. 14:58 Gubalen ku su Suti a nia a ʼBpagagaman a inumbal bu nu manusia. Na kanu dalemʼu
telu gay na mapatindeg aku sa ped a dikena inumbalʼu manusia. Su pidtalu nu manga taw a nia
na dikena pagidsan kanu pidtalu nu Isa al-Masih lu kanu Mapia a Tutuma a Inisulatʼi Yuhan 2 ayat
i 18 taman sa 22 sia kanu Kitab Injil. Nia nin maena na sinalin nilan su kadtalu nu Isa al-Masih. 14:63 kinisi Sia sa adat-betadʼu manga taw a Yahudi na amaika ʼgkasakit a benal i ginawa nilan
atawa ka ʼgkalidu i ginawa nilan na pegkisin nilan su balegkasʼilan. Nia ba i tusan sa ʼgkasakit i
ginawa nilan atawa ka ʼgkalidu i ginawa nilan.
165
na pidtatanggunutan ni Pitru su Isa al-Masih taman den lu kanu
ludepʼu lama-lama nu tulugan nu mapulu sa langun nu ʼbpamangurban
ugaidʼa lu sekanin sa mawatan. Na nagagayan sekanin kapedʼu manga
panunugun lu kanu ubay nu apuy ka midtilalang.
55 Na su manga mapulu nu ʼbpamangurban enggu su langun den nu
ʼbpamangukum g na nangilay silan sa manga taw a makadsaksi sungkang
kanu Isa al-Masih asalʼa kapaimatayan nilan sekanin ugaidʼa dala natun
nilan. 56 Kagina madakel den man i midsaksi sa lekanin sa dikena benal
ugaidʼa dala pamagayun su inidsaksi nilan. 57 Na aden pan ped a manga
taw a midtindeg ka midsaksi sa dikena benal sa nia nilan pidtalu na
58 “Nakinegʼami i pedtalun nin i ‘Gubalen ku su Suti a nia a ʼBpagagaman
a inumbal bu nu manusia. Na kanu dalemʼu telu gay na mapatindeg aku
sa ped a dikena inumbalʼu manusia.’ h” 59 Ugaidʼa apia ka maitu na dala
bun pamagayun su inidsaksi nilan a entu. 60 Daka midtindeg kanu lukʼilan
su mapulu sa langun nu ʼbpamangurban ka inidsan nin su Isa al-Masih
sa “Nginan, dala demun makasawalʼengka kanu ipedsenditʼilan a nia sa
leka?” 61 Ugaidʼa dala bun inek-inekʼin. Apia sataga na dala bun sekanin
sumpat. Na inidsan menem sekanin ʼbpaluman nu mapulu sa langun nu
ʼbpamangurban sa “Nginan, seka ba su Masih, su Tunggalʼu Kaisa-isa nin
bu a Pebpugin?” 62 Na nia mambu inisumpatʼu Isa al-Masih na “Uway
saki ba, na mailay nu su Kaka nu Manusia a magagayan kanu tampal sa
kawanan nu Barakat sa Langun enggu makatingguma sekanin sia sa dunia
a lu makasaleta kanu manga gabun sa kawang-kawangan.” 63 Daka kinisi i
nu mapulu sa langun nu ʼbpamangurban su balegkasʼin ka nia nin pidtalu
na “Enduken ka nasisita tanu pan i ped a makadsaksi? 64 Nakinegʼu den
su kasakutu nin. Na ngin i lekanu sa entu?” Daka kinukumʼilan sa wagib
sekanin a matay. 65 Na linudsuan sekanin demuda nu ped kanu manga
taw lu enggu binausan nilan su benengʼin taman sa pinakapasangan nilan
Markus 14
Magi NT Final draft.indb 165 3/24/2021 2:45:57 PM
j 15:1 Si Pilatu na taw sekanin sa Ruma a nabaluy a gubilnadul nu Yudia kanu entu ba a timpu.
166
mametay sa nia nilan lun pidtalu na “Amaika seka su Masih na edtalu
ka kun a nan sa lekami u entain i ʼbpametay sa leka?” Entu pan ka kinua
sekanin nu manga tameng taman sa pinametay nilan bun sekanin.
Su Kinakiasʼi Pitru kanu Isa al-Masih
(Mataya 26:69-75; Luk 22:56-62; Yuhan 18:15-18; Yuhan 18:25-27)
66 Na gagalu na lu si Pitru sa baba, lu kanu lama-lama, na isa kanu
manga panunugun a babay nu mapulu sa langun nu ʼbpamangurban i
nakauma. 67 Na nailay nin si Pitru a pedtilalang kanu apuy na pidtulikan
nin sa nia nin lun pidtalu na “Kaped ka bun nu taw a nan sa Nasarit a si
Isa.” 68 Ugaidʼa inikiasʼin su entu sa nia nin pidtalu na “Saben-sabenal a
di ku katawan enggu di ku ʼgkatuntayan i pedtalun nengka a nan.” Daka
linemu sekanin kanu lalan ʼbpawang sa liu na aden mambu kinemuku
a manuk a kalasan. 69 Na nailay menem sekanin nu panunugun a babay,
daka pidtalu nin menem ʼbpaluman kanu manga taw a pedtindeg lu
i “Isa kanilan su mama a nan.” 70 Ugaidʼa inikias menem ʼbpaluman ni
Pitru su entu. Na dala gaid matana-tana na su manga taw a pedtindeg
lu na silan menem i midtalu kani Pitru sa “Natalatantu a isa ka bun
kanilan kagina taw ka bun sa Galili.” 71 Ugaidʼa inidsinta ni Pitru su
ginawa nin taman sa inidsapa nin i “Di ku a benal katawan i mama a
nan a pedtalun nu.” 72 Na midsambuta demun su ikadua a kinakuku na
manuk a kalasan na nagkalendem mambu ni Pitru su pidtalu sa lekanin
nu Isa al-Masih a “Bagu makakuku sa makadua su manuk a kalasan na
makatelu aku nengka den makakias.” Na nalupet su atay ni Pitru taman
sa nakapaguguliang a benal.
Su Kinaadap kanu Isa al-Masih lu kanu Gubilnadul Pilatu
(Mataya 27:1-2, 11-14; Luk 23:1-5; Yuhan 18:28-38) 15 1 Na endaw demun i kinagkapita na naumpung den su manga
mapulu nu ʼbpamangurban kapedʼilan su ʼgkangaunutan nu manga
Yahudi enggu su manga gulu nu pangitaban taman den kanu langun
nu ʼbpamangukum. Na inipapawikʼilan sia sa lima su Isa al-Masih ka
inipaladʼilan lu kani Pilatu. j 2 Na inidsan sekanin ni Pilatu sa “Ngintu,
seka ba su Datu nu manga Yahudi?” Na nia inisawalʼu Isa al-Masih sa
Markus 14 , 15
Magi NT Final draft.indb 166 3/24/2021 2:45:58 PM
k 15:16 Priturium Su nia a kadtalu na ebpun kanu basa a Latin a nia nin maena na tulugan nu
sultan atawa ka naadil a pegkalebenan nu gubilnadul.
167
lekanin na “Seka den i midtalu sa nan.” 3 Na madakel i inisendit sa lekanin
nu manga mapulu nu ʼbpamangurban. 4 Daka inidsan menem sekanin
ʼbpaluman ni Pilatu sa “Nginan, dala demun makasawalʼengka kanu nan?
Ilay ka ba, madakel a benal i ipedsenditʼilan sa leka.” 5 Ugaidʼa dala den a
benal sumpat su Isa al-Masih. Guna su maitu na nagaip si Pilatu.
(Mataya 27:15-26; Luk 23:13-25; Yuhan 18:39-19:16)
6 Na uman *Kanduli nu Kalipuas na pabpeliu sa sakataw a bilanggu si
Pilatu. Apia entain i pangenin nu manga taw na entu ba i paliun nin. 7 Na
kanu entu a timpu na aden mama a bedtuan sa Barabas a isa kanu manga
ribildi a nabilanggu sabap sa minimatay silan kanu kinaatu nilan kanu
gubilnu. 8 Na su madakel a taw na sinemupeg kani Pilatu ka pinangeni
nilan i inggulalan nin den su katatapan a penggulan nin kanilan uman
lagun kanu Kanduli nu Kalipuas. 9 Daka nia inisawalʼi Pilatu kanilan na
“Kiugan nu a paliun ku sa lekanu su Datu nu manga Yahudi?” 10 Kagina
ʼgkatawan ni Pilatu i nia bu sabap a kinapaladʼilan sa lekanin kanu manga
mapulu nu ʼbpamangurban na sabap bu sa kabpangalikudʼilan. 11 Ugaidʼa
su manga mapulu nu ʼbpamangurban na inisundulʼilan su madakel a taw
sa nia nilan pangenin a makaliu na si Barabas kumin kanu Isa al-Masih.
12 Daka inidsan menem silan ʼbpaluman ni Pilatu sa “Amaika maitu na
ngin i kiugan nu a enggulan ku kanu pedtawagen nu a nia a Datu nu
manga Yahudi?” 13 Na nia nilan inilalis semumpat na “Itutuk sekanin
kanu kayu a pinambalawaga!” 14 Daka inidsa ni Pilatu kanilan i “Enduken,
ngin i kadaluakan a pinggula nin?” Ugaidʼa makin nilan inilalis sa
matanug i “Itutuk sekanin kanu kayu a pinambalawaga!” 15 Kagina ka nia
kiugʼi Pilatu na masuatʼin su madakel a taw na pinaliu nin si Barabas. Na
pinalebpadan nin menem mamikal su Isa al-Masih entu pan ka inipaladʼin
kanu manga sundalu nin asalʼa makatutuk kanu kayu a pinambalawaga.
Su Kinatutuk kanu Isa al-Masih kanu Kayu a Pinambalawaga
(Mataya 27:27-44; Yuhan 19:2-3; Luk 23:26-43; Yuhan 19:17-27)
16 Na initʼu manga sundalu su Isa al-Masih lu kanu ludepʼu tulugan a
bedtuan sa Priturium k entu pan ka tinawagʼilan su langun nu sakabataliun
Markus 15
Magi NT Final draft.indb 167 3/24/2021 2:45:58 PM
l 15:17 lambayung Na nia ba i ʼbpagusalen a suga kanu manga balegkas atawa ka lambungʼu
manga sultan kanu entu a timpu. Namba i sabapʼin ka pimbalegkasan nilan sa lambayung a
lambung su Isa al-Masih ka ʼbpagumpaken nilan sa matatig k m un sa sultan sekanin. 15:19 Kanu nia ba a manga ayat na natuman den su nakadalem kanu Kitab a Inisulatʼu Nabi
n Isayas 50 ayat 6. 15:23 Su mira na kamutan a ebpun sa manga pamumulanen. ʼBpagusalen su nia a ipedsapu
o kanu manga lawasʼu minatay asalʼa ʼgkamut su bangkay enggu makagamut bun i nia sa masakit. p 15:24 Su nia a ayatan na natuman su nakadalem kanu Manga Sengal 22 ayat 18 sia kanu Kitab Zabur. 15:27-28 Kanu nia a nanggula na natuman su nakadalem kanu Kitab a Inisulatʼu Nabi Isayas
53 ayat 12 a “Iniluyud sekanin kanu manga taw a dupang.”
168
a sundalu. 17 Na pimbalegkasan nilan sa lambayung l a lambung entu pan
ka minumbal silan sa sansangan a sudangen ka inisangan nilan kanu
ulu nu Isa al-Masih 18 entu pan menem ka sinaludu nilan sa “Salam sa
leka, Datu nu manga Yahudi!” 19 Daka pinametay nilan sa tungked su ulu
nin taman sa pinanudan nilan entu pan ka midtinggaleb ka sinemugiud
silan sa lekanin. m 20 Na guna nilan mapagumpak su Isa al-Masih na
linuwasʼilan menem su lambayung a lambung ka inipambalegkasʼilan lun
menem su danden a balegkasʼin ka entu pan ka iniliu nilan sekanin ka
enggu makatutuk kanu kayu a pinambalawaga.
21 Na aden mama a bedtuan sa Simiun a ʼbpagukit lu ebpun kanu
ʼbpangangawidan, taw sekanin sa Sairin a ama ni Anduk enggu
Rupus. Na pinegesʼu manga sundalu sekanin mapapamusay sa kayu a
pinambalawaga a pedtutukan kanu Isa al-Masih. 22 Na pinananggitʼilan
su Isa al-Masih lu kanu dalepa a bedtuan sa Gulguta a nia nin maena
na dalepa nu takulab a ulu. 23 Na inenggan nilan sekanin sa igʼa ubas
a makalangut a sinimbulan sa mira n ugaidʼa dala nin talima su entu.
24 Daka initutukʼilan den sekanin kanu kayu a pinambalawaga. Na
pimbad-badʼilan su manga balegkasʼin sa ukit a kinambunuta asalʼa
katawan nilan u ngin i dait a makua nu uman i isa. o
25 Na kanu kinatutukʼilan kanu Isa al-Masih lu kanu kayu a
pinambalawaga na ikasiyaw sa mapita. 26 Na inibetadʼilan su karatula lu
kanu pulu nu ulu nin a nia lun nakasulat na su ipedsenditʼilan sa lekanin
a “Su Datu nu manga Yahudi.” 27-28 Na dua kataw a tulisan i initutuk
kanu ped a kayu a pinambalawaga, su sakataw na sia tampal kanu
kawanan nin, su sakataw menem na sia tampal kanu biwangʼin. p 29 Na
su ʼbpamangukit na ʼbpangiling-kiling a ʼbpagumpaken nilan sekanin
sa nia nilan lun pedtalun na “Ababa! Dikena ba penggeban nengka su
Suti a ʼBpagagaman enggu patindegen nengka menem kanu dalemʼu telu
Markus 15
Magi NT Final draft.indb 168 3/24/2021 2:45:59 PM
q 15:34 Il-uy Su nia a basa na Hibru Aramaik a n r ia nin maena na Kadenan ku. 15:34 Ebpun i nia sia kanu Manga Sengal 22 ayat 1 sia kanu Kitab Zabur. Su basa a inusal sia nu
s Isa al-Masih na su basa nin a Hibru Aramaik. 15:35 pedtawagen nin su Nabi Ilias Su kadtalu a Il-uy na basa a Hibru Aramaik a nia nin maena
na Kadenan. Ugaidʼa nia kataw nu manga taw na su Nabi Ilias su pedtawagen nu Isa al-Masih kagina
t madakel kanu manga taw i ʼbpalitiala sa embalingan su Nabi Ilias sia sa dunia kanu manga mauli a gay. 15:38 Su kurtina a nia na makapal enggu maulad. Nia ba su papedsenggaya kanu Suti a Bilik
enggu kanu Suti sa Langun a Bilik lu kanu Suti a ʼBpagagaman. Na lu kanu Suti sa Langun a Bilik
na ʼbpaginugutan nu manga taw i lu ba su Kadenan. Su mapulu bu sa langun nu ʼbpamangurban
i mapakay a makaludep lu. Makaisa bu sa salagun i kabpeludepʼin lu ka pegkurban sekanin sa
kanu manga kabaladusan nu manga taw ugaidʼa guna matay su Isa al-Masih na di den nasisita pan
a ʼgkurban lu kagina nabayadan den su kadusan nu manga taw sia nakanggulalan kanu kinapatay
nu Isa al-Masih. Su kinakisi nu kurtina na nia nin maena na naawa den su kadusan a nakapagelet
kanu Kadenan enggu kanu manusia. Mapakay den a malipuas su taw sa ukit a kapaginugutʼin
kanu Isa al-Masih kagina naawa den su kadusan a nakapagelet sa lekanin enggu kanu Kadenan.
169
gay? 30 Na saguna na ilipuasʼengka su ginawa nengka, embaba ka san
kanu kayu a nan a pinambalawaga.” 31 Na maitu bun ba i pinggula nu
manga mapulu nu ʼbpamangurban enggu su manga gulu nu pangitaban
na pinagumpakʼilan bun su Isa al-Masih sa nia nilan ʼbpamedtalun na
“Ibpelipuasʼin kun su ped a taw ugaidʼa su ginawa nin na di nin magaga
lemipuas. 32 Na u sekanin su Masih a Datu nu manga taw a Israil na
ibaba nin i ginawa nin kanu kayu a nan a pinambalawaga ka enggu
tanu mailay taman sa makapaginugut tanu lun.” Na apia su dua kataw a
entu a dupang na ʼbpagumpaken nilan bun su Isa al-Masih.
Su Kinapatay nu Isa al-Masih
(Mataya 27:45-56; Luk 23:44-49; Yuhan 19:28-30)
33 Na kanu maudtu na nakatekaw demun migkalibuteng kanu
lusudʼu inged taman sa ikatelu a uras sa malulem. 34 Na kanu entu
bun ba a kutika na inilalisʼu Isa al-Masih sa matanug i “Il-uy, q Il-uy,
lama sabaktani?” r Nia nin maena na “Hu Kadenan ku, Kadenan ku,
ngin i nia ka pinadtaday aku nengka?” 35 Na ped kanu manga taw
lu ba i nakakineg kanu entu na nia nilan pidtalu na “Pakikinegʼu ba,
pedtawagen nin su Nabi Ilias.” s 36 Na aden sakataw a midtalaguy ka
inisumbukʼin kanu madsem a makalangut su ibpangamek ka inibetadʼin
kanu tangkayan ka enggu nin pakapasusup kanu Isa al-Masih sa nia nin
pidtalu na “Da kanu pan, ilayn tanu kun na u makauma su Nabi Ilias
ka ibaba nin san sekanin.” 37 Daka nakalalis sa matanug su Isa al-Masih
entu pan ka napandus su napasʼin. 38 Na saleta mambu na su kurtina t
Markus 15
Magi NT Final draft.indb 169 3/24/2021 2:45:59 PM
u 15:42 Gay nu Kabpagadil Sia kanu adat-betadʼu manga taw a Yahudi na nia ba su gay unan nu
Gay nu Kabpangintelenen. Nasisita a mapasad su langun nu galebek kanu nia ba a gay kagina
di mapakay a enggalebek kanu Gay nu Kabpangintelenen. Na su Gay nu Kabpangintelenen
nu manga Yahudi na lemudsu sa edsukilep kanu gay nu Giamat enggu mapasad menem sa
edsukilep k v anu gay nu Sapetu. 15:43 kandatu nu Kadenan Sia kanu paginugutʼu manga taw a Yahudi na dala pamun mauma
su kandatu nu Kadenan. Su kandatu nu Kadenan kanu nia ba a ayat na nia nin maena na nia
den endatu kanilan na su pinamili nu Kadenan a Masih a tupu nu Nabi Daud. Kagina kanu entu
ba a manga timpu na nia pendatu kanu manga taw sa Israil na su ped a bangsa. Na nia nilan
paginugut na amaika mauma den su timpu a kandatu nu Masih na mabinasa den su manga
kuntela nu manga taw sa Israil taman sa di den silan kandatuan ʼbpaluman nu ped pan a
manga bangsa.
170
nu Suti a ʼBpagagaman na nakisi sa luk iganat sa pulu taman
sa baba. 39 Na guna mailay nu kapitan na sundalu a pedtindeg lu
kanu kasangulan nu Isa al-Masih su ukit a kinapandusʼu napasʼin
na nia nin nadtalu na “Saben-sabenal a Tunggalʼu Kadenan i mama
a nia.”
40 Na aden bun manga babay lu sa mawatan a pedsandeng. Na ped
kanilan si Mariam a taw sa Magdala enggu si Salumi. Na kapedʼilan bun
si Mariam a ina ni Yusi enggu Yakub a manguda. 41 Na su manga babay
a nia na naginugut kanu Isa al-Masih enggu tinemuganul sa lekanin
kanu lu pan sekanin sa Galili. Na madakel bun kanu manga babay a
minunut sa lekanin lu sa Awrusalim i lu bun ba kanu kinatutuk kanu Isa
al-Masih.
Su Kinakubul kanu Isa al-Masih
(Mataya 27:57-61; Luk 23:50-56; Yuhan 19:38-42)
42 Na entu bun ba mambu su Gay nu Kabpagadil, u su gay a unan nu
Gay nu Kabpangintelenen. Na guna su pedsukilep den 43 na isa kanu
ʼbpamangukum a bedtuan sa Yusup a taw sa Arimatia i pinagkawalaw
nin su manggiginawa nin ka pinangeni nin kani Pilatu su bangkay
nu Isa al-Masih. ʼBpagadatan bun si Yusup enggu isa bun sekanin
a ʼbpagangat kanu kandatu nu Kadenan. v 44 Na nagaip si Pilatu sa
kinakinegʼin sa minatay den su Isa al-Masih. Daka inipatawagʼin su
kapitan na sundalu ka inidsa nin u benal a minatay den su Isa al-Masih.
45 Na guna kasabuti ni Pilatu kanu kapitan na sundalu i minatay den
su Isa al-Masih na sinugutan nin a makua den ni Yusup su bangkay
nin. 46 Daka namasa si Yusup sa mapia a ginis. Na guna su nakababa
Markus 15
Magi NT Final draft.indb 170 3/24/2021 2:46:00 PM
w 16:2, 9 Akad Sia sa basa a Grik na nia nin maena na muna-muna a gay nu sakapadian. Sia kanu
adat-betadʼu manga Y x ahudi na Akad su entu. 16:5 Su manguda a mama a nia na malaikat. Mailay i nia sia kanu Mapia a Tutuma a Inisulatʼi
Mataya 28 ayat 2. Nakadalem bun i nia kanu Mapia a Tutuma a Inisulatʼi Yuhan 20 ayat 12 sia
kanu Kitab Injil. Madakel pan i kasabutan tanu makapantag kanu manga malaikat sia kanu
Maena nu Mangadalem a Kadtalu kanu Kitab a mailay kanu kapupusan nu nia a kitab.
171
den su bangkay nu Isa al-Masih na pinutusʼin kanu ginis a entu ka
inikubulʼin lu kanu liningkaban a masela a watu a mana takub entu
pan ka linilidan nin sa masela a watu su bengawan nu kubul ka enggu
ʼgkadapengan. 47 Na saleta mambu na si Mariam a taw sa Magdala enggu
si Mariam a ina ni Yusi na pidsipatan nilan u endaw inikubul su Isa
al-Masih.
Su Kinapambibiag ʼBpaluman
kanu Isa al-Masih
(Mataya 28:1-8; Luk 24:1-12; Yuhan 20:1-10) 16 1 Na kanu kinaipusʼu Gay nu Kabpangintelenen na si Mariam
a taw sa Magdala enggu si Mariam a ina ni Yakub taman
den kani Salumi na namasa silan sa manga mamut a lana ka enggu
nilan makasapu kanu bangkay nu Isa al-Masih. 2 Na kanu mapita-pita
demun kanu gay nu Akad w na linemu silan kanu kubul. Na guna su
mangagan den silan pakauma lu na pedsebang den su senang. 3 Na nia
nilan pamakapamagidsaya sia sa lalan na “Entain basi i makatabang
sa lekitanu lemilid mawa kanu watu lu kanu bengawan nu kubul?”
4 Ugaidʼa guna nilan pedsusulimana su kubul na nadsuliman nilan
i naawa den su watu a entu a sangat i kasela nin. 5 Na guna silan
ʼbpeludep lu kanu kubul na natekawan i ginawa nilan ka nia nilan
nailay na manguda a mama x a linemambung sa maputi a ʼbpagagayan
lu tampal sa kawanan. 6 Ugaidʼa nia nin pidtalu kanilan na “Da kanu
magilek. Katawan ku i ʼbpangilayn nu su taw sa Nasarit a su Isa
a initutuk kanu kayu a pinambalawaga. Pinambibiag den sekanin
ʼbpaluman! Ilay nu i pinaigan lun a nan ka dala den san sekanin. 7 Na
ganat kanu den ka edtalu nu kanu ʼbpamangunut sa lekanin labi lawan
den kani Pitru i muna sa lekanu lu sa Galili su Isa. Na mailay nu
sekanin lu a mana bun su pidtalu nin sa lekanu.” 8 Daka linemiu silan
kanu kubul ka midtatalaguy silan mawa a pegkegkelʼa gilek enggu
Markus 15 , 16
Magi NT Final draft.indb 171 3/24/2021 2:46:00 PM
y 16:8 Na apia entain na dala pidtaluan nilan kanu entu ugaidʼa nalabit bun kanu Mapia a
Tutuma a Inisulatʼi Mataya 28 ayat 9 taman sa 10 i mibpapayag su Isa al-Masih kanu manga
babay a nia ulian nu kinapambibiag sa lekanin ʼbpaluman asalʼa di silan magilek sa kadtalu
nilan kanu ʼbpamangunut pantag kanu pidtalu nu malaikat a entu. Na nalabit bun kanu
Mapia a Tutuma a Inisulatʼi Luk 24 ayat 9 taman sa 11 i inipanudtul bun nu babay a nia kanu
ʼbpamangunut kanu Isa al-Masih su pantag kanu pidtalu nu malaikat a entu ugaidʼa dala nilan
z bu paginuguti su entu. 16:8 Su Markus 16 ayat 9 taman sa 20 na kadakelan kanu danden a manga nakasulat sa basa a
Grik na nakaamung enggu kadakelan kanu manga alim na ʼbpagayun sa aden guna-guna nin su
a nia. Na entu ba i sabapʼin i kinaamung lun sia. 16:10 nadtagapeda Su nia na su ʼbpamangunut kanu Isa al-Masih.
172
ʼgkangagaip. Na apia entain na dala pidtaluan nilan kanu entu y sabap
sa ʼgkagilekan silan. z
Su Kinabpapayagʼu Isa al-Masih ulian nu Kinapambibiag
sa lekanin ʼBpaluman
(Mataya 28:9-10; Yuhan 20:11-18; Luk 24:13-35)
9 Na kanu kinapambibiag ʼbpaluman kanu Isa al-Masih kanu
mapita-pita demun kanu Akad w na si Mariam a taw sa Magdala i
pagan-paganay demun a pibpayagan nin enggu sekanin su babay a
binugawan nin sa pitu timan a saitan. 10 Na linemu si Mariam kanu
manga nadtagapeda a nu Isa al-Masih a ʼgkangalidu i ginawa nin enggu
ʼbpamanguliang kanu entu ba a timpu ka pinanudtulʼin kanilan su
entu. 11 Ugaidʼa guna nilan makineg su tudtulan a entu ni Mariam a
mimbibiag ʼbpaluman su Isa al-Masih taman sa nailay nin sekanin na
dala silan palitiala.
12 Na kanu kinaipusʼu entu na mibpapayag bun su Isa al-Masih
kanu dua kataw kanilan gagalu nu kabpelakaw nilan ʼbpawang lu sa
ʼbpangangawidan ugaidʼa sakalebu i pimbuntalʼin. 13 Daka mimbalingan
silan ka pinanudtulʼilan i entu kanu manga ped pan a ʼbpamangunut lun
ugaidʼa dala bun silan palitiala.
Su Kinasugu nu Isa al-Masih kanu ʼBpamangunut lun ulian nu
Kinapambibiag sa lekanin ʼBpaluman
(Mataya 28:16-20; Luk 24:36-49; Yuhan 20:19-23;
Su Manga Pinggalebek 1:6-8)
14 Na kanu kinaipusʼu entu na mibpapayag su Isa al-Masih kanu
sapulu enggu isa a nasama a pinamili nin kanu kabpamegkan nilan.
Markus 16
Magi NT Final draft.indb 172 3/24/2021 2:46:01 PM
b 16:16 mapasalawat Sia kanu adat-betadʼu manga taw a Yahudi na ipenggeled sa ig sa
mangagan su taw a tanda a bagu den sekanin a taw. Na amaika su taw ka ʼbpaginugut den kanu
Isa al-Masih na dait a mapasalawat silan sa tanda nu kinapaginugutʼilan kanu Isa al-Masih. Su
nia na penggulan sia kanu kaadapan nu manga taw asalʼa kadsaksian nilan i naginugut den su
taw a entu.
173
Na dinaway nin silan kanu kadala na saligʼilan enggu kanu kategasʼu
pamusungan nilan kagina dala nilan palitiali su manga nakailay sa
lekanin ulian nu kinapambibiag sa lekanin ʼbpaluman. 15 Daka nia nin
pidtalu kanilan na “Lu kanu kanu langun nu dalepa sia sa dunia ka
ipangusiatʼu kanu langun nu manusia su Mapia a Tutuma pantag sa laki.
16 Na apia entain i semalig sa laki taman sa mapasalawat b na malipuas
sekanin ugaidʼa apia entain menem i di semalig na masiksa. 17 Na su
manga semalig na maaden kanilan su manga kabarakatan a tanda: Na
sia makanggulalan kanu ingala ku na mamugaw silan sa manga saitan
enggu makadtalu silan sa embias-bias a manga basa. 18 Na apia nia nilan
pan usalen kanu kapangua nilan sa manga nipay na lima nilan enggu
minem pan silan sa makapatay a duti na di silan kagkaidan. Na ʼgkapia
su pendalu a dapenetan nilan kanu manga lima nilan.”
Su Kinapabpapulu kanu Isa al-Masih lu sa Sulega
(Luk 24:50-53; Su Manga Pinggalebek 1:9-11)
19 Na guna mapasad embitiala nu Mapulu a su Isa al-Masih su sapulu
enggu isa a nasama a napamili nin na pinabpapulu den sekanin lu
sa sulega. Na lu sekanin nagagayan kanu tampal sa kawanan nu
Kadenan. 20 Daka ginemanat den mambu su manga napamili nin ka
inipangusiatʼilan den su kadtalu nu Kadenan kanu apia endaw a dalepa,
saleta mambu na pedtapiden silan nu Mapulu. Na ipebpagamadʼin sa
benal su ibpangusiatʼilan sa ukitʼu manga tanda a unut kanu entu a
kadtalu.
Wassalam
Markus 16
Magi NT Final draft.indb 173 3/24/2021 2:46:01 PM
174
Su Mapia a Tutuma
a Inisulat'i Luk
Magi NT Final draft.indb 174 3/24/2021 2:46:02 PM
175
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na nia sinemulat kanu nia a kitab na su mama a bedtuan sa Luk a lu sekanin
pegkaleben sa bangsa nu manga Yahudi ugaidʼa dikena sekanin Yahudi. Si
Luk na masela i nasabutan nin a taw enggu duktur sekanin. Na masela bun
i saligʼin kanu Kadenan ka kinakinegʼin bu kanu manga usiatan pantag kanu
Isa al-Masih na naginugut den sekanin. Ininggihadʼin den su ginawa nin kanu
kinalalakaw nin kanu manga dalepa ka inipangusiatʼin su kahanda nu Kadenan
a nakapayagʼu Isa al-Masih.
Su nia a sulat na lu pakatumpa kanu mama a bedtuan sa Tiupilus ugaidʼa
di tanu katawan u ngin a taw sekanin ugaidʼa su ngala a Tiupilus na nia nin
maena sa basa a Grik na “Pinadtaya nu Kadenan.” Basi su nia a taw na isa
sekanin a masela i ʼgkagaga nin kanu bangsa nu manga taw a Grik atawa ka
dikena-Yahudi.
Na nia kahanda ni Luk sa kinasulatʼin sa nia na asalʼa katuntayan nu langun
nu taw i su Isa na Masih a pinamili nu Kadenan a makapatidtu kanu langun nu
taw a pamakasibay taman sa maaun su taw kanu manga kabaladusan nilan.
Papedtuntayan nin bun i dikena nia bu sabap a kinasia nu Masih i nia nin
bu pedtabangan su manga bangsa nin a Yahudi ka apeg den nu langun nu
manga taw sia sa liwawaw na dunia. Pidsinantal bun ni Luk sia u panun i
kinapagkapia nu Isa al-Masih kanu manga pendalu enggu su kinatabangʼin
kanu manga ʼgkapasangan labi-labi den su manga dikena balaagama a
pakanasisita.
Nakadalem bun kanu nia a sulat su pantag kanu manga kagaipan a
pinggalebekʼu Isa al-Masih a mana su makagaip a kinagemaw nin enggu
su manga pinggula nin sia sa liwawaw na dunia enggu labi pan a masela a
nagaipan su kinambibiagʼin ʼbpaluman.
Magi NT Final draft.indb 175 3/24/2021 2:46:02 PM
176
a 1:5 Su Datu Hirud sia a nalabit na su nauna a Hirud. Mailay i nia sia kanu Maena nu
Mangadalem a Kadtalu kanu Kitab sia k b anu kapupusan nu nia a kitab. 1:5 Su Nabi Harun na sekanin i pagan-paganayan a mapulu sa langun nu ʼbpamangurban.
Sekanin su suledʼu Nabi Musa.
1 1-3 Assalamu Alaikum sa leka mapulu a Tiupilus. Na madakel den i
sinemulat sa endaw taman i kategelʼilan kanu manga nanganggula
kanu timpu nami. Inisulatʼilan su ngin i nakapamandu sa lekami nu
manga nakadsaksi kanu nia ba sa iganat sa ganatan enggu nangusiat
makapantag kanu kadtalu nu Kadenan. Na kagina ka napangagian ku
sa mapia su nia iganat sa ludsuan nin na napagitung ku i basi mapia u
isulat ku bun sa padtundug-tundugen ku sa mapia 4 ka enggu nengka
masigulu i benal su langun nu inipamandu sa leka.
Su Kinapayagʼu Malaikat pantag kanu Kambata
kanu Nabi Yahiya a ʼBpanalawat
5 Na kanu timpu a nia pan pendatu na su Datu Hirud a kanu prubinsia
a Yudia na aden ʼbpangurban lu a nia nin ngala na si Sakarias a kaped
kanu lumpukan nu ʼbpamangurban a bedtuan sa Abiya. Nia nin kaluma
na si Ilisabit a tupu bun nu Nabi Harun. b 6 Na su dua kataw a nia na
ikelas i atay nin enggu ipenggulalan nilan sa dala kulangʼin su manga
kasuguan nu Kadenan enggu su manga atulan nin. 7 Ugaidʼa dala wata
nilan kagina di embata si Ilisabit, saleta na matua den silan.
8 Aden isa a gay a nia nasaligan a enggalebek lu kanu Suti a
ʼBpagagaman na su lumpukan nu ʼbpamangurban a lu ba nalusud si
Sakarias. 9 Na sia luyud kanu adat-betadʼu manga ʼbpangurban na
si Sakarias i napamili a temutung kanu tutungen a mamut lu kanu ludepʼu
Suti a ʼBpagagaman kanu Kadenan. 10 Na gagalu na kapedtutungʼin kanu
tutungen a mamut na su madakel a taw lu sa liu na ʼbpangeni-ngeni.
11 Daka aden malaikatʼu Kadenan a mibpayag kani Sakarias a lu
midtindeg kanu tampal sa kawanan nu tudtugan. 12 Na guna mailay
ni Sakarias su malaikatʼu Kadenan na nakakedu enggu naawan na
makatu sa kinagilekʼin. 13 Ugaidʼa nia pidtalu nu malaikat na “Da ka
ʼgkagilek Sakarias, natalima nu Kadenan su pinangeni-ngeni nengka.
Na su kaluma nengka a si Ilisabit na kaadenan na wata a mama, na nia
nengka lun ibedtu na Yahiya. 14 Na amaika mambata den sekanin na
sangat a magalaw ka, enggu madakel i mapia i ginawa nin lun 15 ka
Luk 1
Magi NT Final draft.indb 176 3/24/2021 2:46:02 PM
177
c 1:27 Su Mariam sia na nia bun ba su pembedtuan tanu sa Siti Mariam.
mabaluy sekanin a badtug a mama lu kanu adapan nu Kadenan. Na di
sekanin manginem sa apia ngin a makalangut. Na sia pan sekanin kanu
didalemʼu tian nu ina nin na langkapan den sekanin nu Suti a Ruh.
16 Na madakel kanu manga tupu nu Israil i makapambalingan nin
kanu Kadenan nilan a Mapulu. 17 Makauna sekanin kanu Mapulu
nin. Na lu sa lekanin su ula-ula enggu bagelʼu Nabi Ilias ka enggu nin
makapambalingan su kapamagayun nu embabatay. Makapatidtu nin
bun su manga pedsungkang a manga taw sa mabaluy den a ikelas su
manga atay nilan. Na kanu maya ba a ukit na maadilʼin su madakel a
taw kanu kapegkauma nu Mapulu.”
18 Na inidsa ni Sakarias kanu malaikat i “Panun i kataw ku lun i
manggula su nia? Kagina saki na matua aku den enggu su kaluma
ku.” 19 Na nia inisawalʼu malaikat na “Saki su Giabrail a tatap tapidʼu
Kadenan. Sekanin mismu i sinemugu sa laki sa kapayag ku sa leka sa
kanu mapia a nia a katigan. 20 Ugaidʼa kagina ka da nengka paginuguti
su nia ba a katigan na maawa sa leka su suala nengka taman kanu
katuman kanu nia ba sia kanu kutika a inadilʼin.”
21 Na saleta mambu na ʼbpagangatan nu madakel a taw si
Sakarias. Na ʼgkangagaip silan ka nauget gaid sekanin lu sa ludepʼu
Suti a ʼBpagagaman. 22 Guna su nakaliu den sekanin na di nin
den pakambitiala su manga taw ka di den sekanin pakadtalu,
penggulinganan nin bun den silan. Na natagu den sa ginawa nilan i
nakailay sekanin sa kabarakatan lu kanu ludepʼu Suti a ʼBpagagaman.
23 Guna su napasadʼin su galebekʼin lu kanu Suti a ʼBpagagaman na
minuli sekanin. 24 Da gaid mauget ulian nu entu na migkagingay su
kaluma nin a si Ilisabit taman sa namakalima ulan na da den endaliu si
Ilisabit. Nia pidtalu ni Ilisabit na 25 “Sangat a inikalimu aku nu Kadenan
ka iniawa nin su kayayan ku sabap kanu di ku kapegkagingay.”
Su Kinapayagʼu Malaikat pantag kanu Kambata kanu Isa al-Masih
26 Kanu ikanem ulan nu kagingay ni Ilisabit na sinugu nu Kadenan
su malaikatʼin a su Giabrail lu kanu dalepa a bedtuan sa Nasarit a
sakupʼu Galili, 27 lu kanu laga a bedtuan sa Mariam c a ʼgkagkaluma
nu mama a bedtuan sa Yusup a tupu nu Nabi Daud. 28 Na minubay
Luk 1
Magi NT Final draft.indb 177 3/24/2021 2:46:02 PM
178
d 1:31 Su Isa na nia bun ba su Isa al-Masih atawa ka su Nabi Isa.
den su malaikat kani Mariam ka pidtalu nin i “Salam sa leka, babay
a pinalihalan, pedtapiden ka nu Kadenan.” 29 Na sangat a nabulibug i
ginawa nu Mariam kanu entu a katigan nu malaikat enggu ʼbpagitungen
nin a benal u ngin i maena nu entu. 30 Daka nia pidtalu nu malaikat
kani Mariam na “Da ka ʼgkagilek Mariam, pinalihalan ka nu Kadenan!
31 Ilay ka, ʼgkagingay ka taman sa makambata ka sa wata a mama. Na
nia nengka lun ibedtu na Isa. d 32 Mabadtug sekanin taman sa sekanin
ba i kagelalan sa Tunggalʼu Kadenan a Mapulu sa Langun. Na sekanin i
papagagayanen nu Kadenan a Mapulu kanu kulesi nu kaapuan nin a su
Daud. 33 Na endatu sekanin kanu manga tupu nu Yakub taman sa taman
enggu di mapupus su kandatu nin.”
34 Daka nia pidtalu ni Mariam kanu malaikat na “Panun i kanggula
sa entu sa laga aku pamun?” 35 Na nia inisawalʼu malaikat na “Su Suti
a Ruh nu Kadenan a Mapulu sa Langun na lemangkap sa leka enggu
su kabarakatʼin i semukub sa leka tembu ba su nia a wata na kagelalan
sa Suti enggu Tunggalʼu Kadenan. 36 Na ʼgkakalendem ka su pagali
nengka a si Ilisabit a di embata. Saguna na magingay den sekanin sa
namakanem ulan den sa apia matua den. 37 Saben-sabenal a dala man di
magaga nu Kadenan.” 38 Na nia pidtalu ni Mariam na “Adidi na ulipen
aku bu mambu nu Kadenan. Na nia ku kalilinian na matuman su pidtalu
nengka sa laki.” Daka minawa den su malaikat.
Su Kinakakapʼu Siti Mariam kani Ilisabit
39-40 Na da matana-tana na nagadil si Mariam ka minggagan lemu
kanu pegkalebenan ni Sakarias lu kanu manga bakuludʼu Yudia ka
kinakapʼin si Ilisabit. 41 Na endaw i kinakinegʼi Ilisabit kanu salamʼi
Mariam na mimbagkuas su kagingay nin enggu linemangkap sa
lekanin su Suti a Ruh. 42 Daka nia nadtalu ni Ilisabit sa matanug na
“Da pagidsan nengka a babay ka sangat a pinalihalan ka nu Kadenan
enggu su wata a embatan nengka. 43 Sangat a inikalimu aku ka
kinakap aku nu ina nu Mapulu ku. 44 Na endaw demun i kinakineg
ku kanu salamʼengka na mimbagkuas su wata kanu didalemʼu tian ku
sa kinagalaw nin. 45 Na ngin den i kapia nin sa leka ka naginugut ka sa
tumanen nu Kadenan su ngin i pidtalu nin sa leka.”
Luk 1
Magi NT Final draft.indb 178 3/24/2021 2:46:02 PM
179
Su Kinapugi nu Siti Mariam kanu Kadenan
46 Na nia pidtalu ni Mariam na
“Pebpugin ku su Kadenan.
47 Na sangat a ʼgkapia i ginawa ku kanu Kadenan a ʼbpelipuas
sa laki.
48 Ka inipamamantag aku nin a ulipen nin a da ʼgkagaga nin
a taw. Na iganat saguna taman sa taman na nia den
itawag sa laki na pinalihalan a babay
49 sabap kanu sangat a kagaipan a pinggula sa laki nu Kadenan
a Barakat. Na sangat man a suti su ngala nin.
50 Iganat sa kanu nangauna a katupuan taman den kanu
mamakatundug pan na ipebpagilay nin den su limu nin
kanu apia entain a magilek sa lekanin.
51 Pinggalebekʼin su manga kabarakatan sia nakanggulalan
kanu kapegkagaga nin. Initagayakʼin mapaawa su langun
nu masandag a taw.
52 Inawan nin sa kadatu su manga pamakagaga enggu inipulu
nin su manga taw a da ʼgkagaga nin.
53 Na pinambabalidseki nin su manga taw a penggutem enggu
inilusakʼin su manga kawasa taman sa pinaawa nin.
54 Tinabangan nin su manga ulipen nin a manga taw a
Israil ka di nin ʼgkalipatanan su lat a nanamʼin
kanilan
55 a mana bun su inibpasadʼin kanu kaapuan tanu a su Ibrahim
taman kanu manga tupu nin taman sa taman.”
56 Na midtangen pan su Mariam sa namakatelu ulan lu kani Ilisabit
entu pan ka minuli.
Su Kinambata kanu Nabi Yahiya a ʼBpanalawat
57 Na nauma den su kutika a kagemaw nu wata ni Ilisabit. Na nia
nin nambata na wata a mama. 58 Na guna makinegʼu manga pagubay nin
enggu su manga pagali nin su entu a kinakalimu lun nu Kadenan na
langun nilan na sangat a nangagalaw bun sa lekanin.
59 Guna su nakawalu gay den su kinagemaw nu wata na namedtalabuk
su manga pagali nin enggu su manga pagubay nin sa kanu
Luk 1
Magi NT Final draft.indb 179 3/24/2021 2:46:03 PM
180
e 1:59 Su kapebpaletak sa basa a Tagalog na tuli. Balapantag a benal i nia ba kanu adat-betadʼu
manga Yahudi kagina nia ba su inenggay nu Kadenan a tanda nu kapasadan nin kanu Ibrahim.
Mailay i nia sia kanu Manga Awal 17 ayat 10 sia kanu Kitab Taurat. Na sampay saguna na
napagadat den nu manga Yahudi i su kapapebpaletak na tanda nu kapasadan enggu tanda sa
isa sekanin a Yahudi. Na madakel pan i kasabutan tanu makapantag sa nia sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
kapebpaletak e kanu wata sia kanu adat-betadʼilan. Na nia nilan kiug na
isangay kanu ama nin a si Sakarias. 60 Ugaidʼa nia pidtalu nu ina nin
na “Di mapakay, ka nia ipapenggungala lun na Yahiya.” 61 Na nia nilan
pidtalu kani Ilisabit na “Mana dala isa kanu manga pagali nengka i aden
mamba i ngala nin.”
62 Na pinggulinganan nilan si Sakarias ka ibpagidsa nilan lun u ngin i
ibedtu nin kanu wata nin. 63 Na nangeni si Sakarias sa kasulatan nin ka
inisulatʼin i “Nia lun ipapenggungala na Yahiya.” Na sangat a nangagaip
silan langun. 64 Na kanu entu bun ba na nakadtalu menem ʼbpaluman
si Sakarias taman sa pinugi nin su Kadenan. 65 Na naadenan na gilek
su manga pagubay nilan taman sa nakapayapat den su entu a nanggula
kanu embala-bala a dalepa kanu manga bakuludʼu Yudia. 66 Na apia
entain i pakakineg kanu entu ba na ʼbpamikilen nilan a benal taman sa
nia nilan pakaidsa kanu ginawa nilan na “Ngin basi i embaluyan nu entu
a wata?” Ka mapayag man a benal i pedtapiden sekanin nu Kadenan.
Su Kinapugi nu Sakarias kanu Kadenan
67 Na linangkapan nu Suti a Ruh su ama ni Yahiya a si Sakarias taman
sa nakapayag sekanin sa kadtalu nu Kadenan a
68 “Pugin tanu su Kadenan a Mapulu nu manga taw a Israil
ka tinabangan nin enggu inilipuasʼin su manga taw nin.
69 Pinagadilan tanu nin sa mabagel a ʼbpamelipuas
a ebpun kanu tupu nu panunugun nin a su Daud
70 a mana bun su inibpasadʼin kanu nauget den sia nakanggulalan
kanu manga suti nin a nabi
71 sa ilipuas tanu nin kanu manga kuntela tanu
enggu kanu bagelʼu ʼgkangabensi sa lekitanu.
72 Na inipaamadʼin den su limu nin kanu manga kalukesan tanu
ka di nin man ʼgkalipatanan su suti a kapasadan nin
73 a inibpasadʼin kanu katupuan tanu a su Ibrahim sa
Luk 1
Magi NT Final draft.indb 180 3/24/2021 2:46:03 PM
181
74 ilipuas tanu nin kanu bagelʼu manga kuntela tanu
asalʼa masimba tanu sekanin sa dikena tanu den ʼgkagilekan,
75 ikelas enggu suti tanu sia kanu adapan nu Kadenan taman
sa bibiag tanu pan.
76 Seka menem wata ku, na tawagen ka sa nabi nu Kadenan
a Mapulu sa Langun
ka paunan ka kanu Mapulu, ka enggu nengka mapagadil
su lalan a ʼbpagukitan nin.
77 Kapatuntayan nengka kanu manga taw nin su kalipuasan
sia makanggulalan kanu kaampun kanu kabaladusan nilan
78 ka su Kadenan tanu na sangat man a malimu.
Na su kauma nu kalipuasan na mana su
kapedsebangʼu senang
79 ka enggu katayawan su manga taw a sia naluyud kanu
kalibutengan enggu magilek sa kapatay
enggu mapatuntul sa lekitanu su lalan sia kanu kalilintad.”
80 Na su wata a entu ni Sakarias na migkasela a mabagel i tindegʼin.
Na guna su migkasela den sekanin na lu sekanin migkakaleben kanu
nakadtawan-tawan a dalepa taman kanu gay a kinabpapayagʼin lu kanu
manga taw a Israil.
Su Kinambata kanu Isa al-Masih
(Mataya 1:18-25) 2 1 Na kanu entu a timpu na inisugu nu Sultan sa Ruma a su Augustus
i pamilangen su langun nu nasakupan nin a taw. 2 Na nia ba i nauna
a kinabilang kanu manga taw sa kanu timpu a nia gubilnadul lu sa Syria
na si Kurinius. 3 Tembu minuli su langun nu taw kanu manga dalepa
nilan ka inipasulatʼilan lu su ngala nilan.
4 Na si Yusup na linemu sa Bitlihim a sakupʼu Yudia ebpun sa Nasarit a
sakupʼu Galili kagina lu ba i dalepa nu katupuan nin a su Nabi Daud. 5 Ka
lu nin ba inipasulat su ngala nin a kapedʼin si Mariam a ʼgkagkaluma nin.
Saleta na kanu entu ba na magingay si Mariam. 6 Na gagalu nu lu silan
sa Bitlihim na nauma su kutika nu kapembata ni Mariam. 7 Na nia nin
nambata na wata a mama enggu nia ba i paganayan a wata nin. Daka
pinutusʼin sa ginis su wata enggu lu nin bu nakapaiga kanu pegkanan nu
manga binatang kagina da den ʼgkatumpan nilan.
Luk 1 , 2
Magi NT Final draft.indb 181 3/24/2021 2:46:03 PM
182
Su Kinabpapayagʼu manga Malaikat
kanu manga Patutuganul sa Bili-bili
8 Saleta mambu na kanu entu bun ba a magabi na aden manga
patutuganul sa bili-bili kanu maulad a manga utan kanu entu bun ba a
dalepa ka pedtamengan nilan su manga bili-bili nilan. 9 Na nakatekaw
silan pibpayagan nu malaikat taman sa nakatayaw kanilan su sigay nu
Kadenan. Na sangat a nagilekan silan kanu entu. 10 Ugaidʼa nia pidtalu
nu malaikat kanilan na “Da kanu magilek! Ka aden mapia a katigan ku
sa lekanu a ikapia na ginawa nu langun nu manusia. 11 Na kanu nia bun
ba a kutika na pimbata den su ʼbpamelipuas sia kanu dalepa a nia nu
Daud. Na su wata a entu na kagelalan sa Masih a Mapulu. 12 Na nia nu
tusan sa lekanin na mailay nu a pinutus sekanin sa ginis enggu pinaiga
kanu pegkanan nu manga binatang.”
13 Daka nakatekaw demun i madakel pan a malaikat a namakauma ka
pinugi nilan su Kadenan sa nia nilan pidtalu na
14 “Pugin su Kadenan a lu sa sulega enggu palilintaden nin
su manga taw a ʼgkasuatan nin sia sa dunia.”
15 Entu pan ka mimbalingan den su manga malaikat lu sa sulega.
Daka uman i isa kanu manga patutuganul a entu sa bili-bili na midtalu
sa “Lemu tanu sa Bitlihim ka enggu tanu ʼgkailay u ngin i nanggula lu a
mana su inipayagʼu Kadenan sa lekitanu.”
16 Na midtagad-tagad den silan lemakaw taman sa natun nilan
si Mariam enggu si Yusup enggu su wata nilan a pinaiga nilan lu
kanu pegkanan nu manga binatang. 17 Guna nilan mailay su entu na
pinanudtulʼilan kanu manga taw su langun nu pidtalu nu malaikat kanilan
makapantag kanu entu ba a wata. 18 Na su langun nu nakakineg kanu entu
a katigan nu manga patutuganul sa bili-bili na sangat a nangagaip. 19 Na si
Mariam menem na initagu nin sa ginawa su langun nu entu a nanggula
enggu ʼgkapagitungʼin a benal. 20 Na su manga patutuganul menem sa
bili-bili na minuli silan a pebpugi kanu Kadenan sabap kanu nakinegʼilan
enggu su nailay nilan a mana bun su pidtalu nu malaikat kanilan.
Su Kinapananggit kanu Isa al-Masih lu kanu Suti a ʼBpagagaman
21 Na guna su nakawalu gay den i kinagemaw nu wata a entu na
pinaletak den sekanin sia luyud kanu adat-betadʼu manga Yahudi. Na
Luk 2
Magi NT Final draft.indb 182 3/24/2021 2:46:04 PM
183
f 2:22-24 Su kinalimpiu na nakadalem i nia kanu Libitikus 12 ayat 1 taman sa 8 sia kanu
Kitab Taurat. Na su kabpelimpiu nu babay a mimbata sa wata a mama na amaika maipus den
su patpulu gay a kabpelimpiu nin na ʼgkurban sekanin sa bili-bili enggu malapati atawa ka
manatad lu kanu Suti a ʼBpagagaman. Ugaidʼa amaika di magaga i entu na mapakay bun a dua
timan bu a malapati g atawa ka dua timan a manatad. 2:22-24 Langun na kaka sa langun a wata a mama na iumun kanu Kadenan Mailay i nia sia
kanu Kinaliu 13 ayat 2 sia kanu Kitab Taurat.
nia nilan inipanggungala lun na Isa ka nia ba i ngala a inipanggungala
lun nu malaikat sa kanu da pan sekanin ʼgkalalinga.
22-24 Na guna den mapasad su kutika a kinalimpiu f kani Mariam
sia luyud kanu nakadalem kanu kasuguan nu Nabi Musa na linemu
si Yusup enggu si Mariam sa Awrusalim ka migkurban silan sia luyud
kanu inisugu nu Kadenan sia kanu kasuguan nu Musa a “Dua timan a
malapati atawa ka dua timan a manatad,” enggu inisaligʼilan bun kanu
Kadenan su wata kagina nakadalem bun sia kanu kasuguan i “Langun
na kaka sa langun a wata a mama na iumun kanu Kadenan.” g
25 Kanu entu a kutika na aden mama a lu pegkaleben sa Awrusalim a
bedtuan sa Simiun. Aden gilekʼin kanu Kadenan enggu ikelas i atay nin.
Na isa sekanin a ʼbpagangapa kanu kapalipuasʼu Kadenan kanu manga
taw a Israil. Saleta na lu den sa lekanin su Suti a Ruh. 26 Na inipayag sa
lekanin nu Suti a Ruh i di sekanin matag matay taman sa di nin mailay
su Masih a inibpasadʼu Kadenan. 27 Na linemu si Simiun kanu Suti a
ʼBpagagaman ka inagak sekanin nu Suti a Ruh lu ba. Na saleta na init
den ni Yusup enggu Mariam su Isa al-Masih lu kanu Suti a ʼBpagagaman
ka inisaligʼilan den sekanin kanu Kadenan sia luyud kanu ngin i
adat-betadʼilan a lusud bun kanu kasuguan. 28 Na kinua ni Simiun su
wata ka sinapipi nin enggu pinugi nin su Kadenan sa nia nin pidtalu na
29 “Hu Mapulu, malilintad den a kuan nengka su ulipen nengka
kagina tinuman nengka den su pasadʼengka.
30 Ka nailay den nu dua embala a mata ku su
kabpamelipuasʼengka.
31 Na inadilʼengka su entu sia demun kanu adapan nu langun
nu manusia
32 a mabaluy a makatayaw kanu manga taw a dikena-Yahudi
sa kalipuasʼilan
enggu mabaluy a kabadtugan kanu manga taw nengka
a Israil.”
Luk 2
Magi NT Final draft.indb 183 3/24/2021 2:46:04 PM
184
33 Na nagaip si Yusup enggu si Mariam kanu pidtalu ni Simiun a
entu pantag kanu wata nilan. 34 Na inipangeni-ngeni silan ni Simiun
sa palihalan silan nu Kadenan enggu nia nin pidtalu kani Mariam
na “Itagu nengka sa ginawa i nia ba, su wata nengka na napamili nu
Kadenan a makapadadsang enggu makapambangun kanu madakel
a taw sia sa Israil. Na sekanin i tanda a ebpun kanu Kadenan enggu
sungkangen sekanin nu manga taw 35 ka enggu makapayag su
ngin i nakadalem kanu atay nu manga taw. Na su atay nengka na
malupet-lupet den.”
36 Na aden babay a balu a matua den gaid a bedtuan sa Ana a wata
sekanin ni Panuil a tupu nu Asir. Tinulunan sekanin nu Kadenan sa
kapayag kanu kadtalu nin. Na nakapitu lagun bu i kinadtitiwalay
nin kanu kaluma nin 37 ka nabalu den sa nakawalupulu enggu pat
lagun. Tatap sekanin lu kanu Suti a ʼBpagagaman enggu magabi sa
malamag na pedsimba bu kanu Kadenan sa ukit a kapebpuasa enggu
kabpangeni-ngeni. 38 Na kanu entu bun ba a kutika na sinupegan nin si
Yusup enggu Mariam taman sa midsukul-sukul sekanin kanu Kadenan.
Na pidtalu nin bun su pantag kanu wata kanu langun nu taw lu a
ʼbpagangapa sa kapalipuasʼu Kadenan kanu manga taw a Israil.
39 Na guna mapasadʼu Yusup enggu Mariam enggulalan su langun nu
nasisita a enggalebeken nilan sia luyud kanu kasuguan nu Kadenan na
mimbalingan silan sa Nasarit a sakupʼu Galili. 40 Saleta na pegkasela
bun su wata sa mapia enggu sangat i kabalaitungan nin. Na sangat a
ʼgkasuatan sekanin nu Kadenan.
Su Kinambibitiala nu Isa al-Masih kanu manga Gulu nu Pangitaban
41 Na uman lagun na ʼbpelu sa Awrusalim su manga lukesʼu Isa
al-Masih ka pedtalabuk silan kanu Kanduli nu Kalipuas. 42 Na guna
su nakasapulu enggu dua lagun den i umulʼu Isa al-Masih na pinaunut
sekanin nu manga lukesʼin sa kinatalabukʼilan kanu Kanduli nu Kalipuas.
43 Na guna mapasad su entu a Kanduli na minuli den silan ugaidʼa
dala nilan kasipati i migkalidtabun su Isa al-Masih lu sa Awrusalim.
44 Nia nilan kataw ka lu bun sekanin kanu manga tagapeda nilan.
Guna su nakasagay den i kinalalakaw nilan na nasipatan nilan i dala
lu sekanin, na pinangilay nilan lu kanu manga pagali nilan enggu
manga pakatʼilan. 45 Guna su dala nilan matun lu na mimbalingan
Luk 2
Magi NT Final draft.indb 184 3/24/2021 2:46:04 PM
185
silan sa Awrusalim ka pinangilay nilan menem lu sekanin. 46 Na kanu
ikatelu nin gay na natun nilan sekanin lu kanu Suti a ʼBpagagaman
a ʼbpamagagayan kapedʼu manga gulu nu pangitaban a ʼbpakikineg
enggu ʼbpangingidsa kanilan. 47 Na sangat a ʼgkangagaip su langun
nu pakakineg kanu manga sawalʼin enggu su kadalemʼu katuntay nin.
48 Na kanu kinatun nu manga lukesʼin sa lekanin na nagaip silan sa
nia nadtalu nu ina nin na “Datu, nginan ka inigkumaya kami nengka?
Sangat a nalidu i ginawa nami kani ama nengka sa kabpangilay sa leka.”
49 Nia nin inisawal na “Enduken ka ʼbpangilayn aku nu? Di nu katawan
i wagib a edtangen aku kanu walay nu Ama ku?” 50 Ugaidʼa di nilan
ʼgkasabutan su maena nu pidtalu nin a entu kanilan.
51 Na minunut den mambu su Isa al-Masih sa kanilan lu sa Nasarit
enggu matulanged a benal sekanin kanilan. Saleta na initagu sa ginawa
nu ina nin su langun nu entu a nanganggula. 52 Na pegkasela bun su Isa
al-Masih a sangat i kabalaitungan nin taman sa ʼgkasuatan sekanin nu
Kadenan enggu manga taw.
Su Yahiya a ʼBpanalawat
(Mataya 3:1-12; Markus 1:1-8; Yuhan 1:19-28) 3 1 Na kanu ikasapulu enggu lima lagun a kapendatu nu Sultan
sa Ruma a si Tibirius na nia penggubilnadul sa prubinsia a Yudia
na si Puntius Pilatu. Si Hirud menem i pegkamal sa prubinsia a Galili
enggu si Pilipus a suledʼin i pegkamal sa prubinsia a Ituria enggu
Trakunitis. Si Lusanias menem i pegkamal sa prubinsia a Abilinia. 2 Na
kanu entu ba a timpu na si Anas enggu si Kaipas i mapulu sa langun
nu ʼbpamangurban. Saleta mambu na pinayagan den nu Kadenan kanu
kadtalu nin si Yahiya a wata ni Sakarias lu kanu tawan-tawan a dalepa.
3 Na guna su maitu na linapat endadalakaw nu Yahiya su embala-bala a
dalepa kanu lawasʼa igʼu Jordan ka nia nin ibpangusiat na kapasalawat
sa tanda na kadtaubat asalʼa maampun su kadusan. 4 Na natuman sia ba
su nakadalem kanu Kitab a Inisulatʼu Nabi Isayas a
“Aden ʼbpananawag sa matanug lu kanu tawan-tawan a dalepa sa
‘Pagadilʼu su lalan a ʼbpagukitan nu Mapulu!
Pakatidtu nu su entu a ʼbpagukitan nin!
5 Su manga pageletan nu bakulud na katampulan,
su bakulud enggu su manga palaw na madatal,
Luk 2 , 3
Magi NT Final draft.indb 185 3/24/2021 2:46:04 PM
186
h 3:4-6 Ebpun i nia sia kanu Kitab a Inisulatʼu Nabi Isayas 40 ayat 3 taman sa 5.
enggu su manga lalan a bigkug na ʼgkatidtu
taman sa su manga badteg-badteg a lalan na ʼgkatilak.
6 Na langun nu manusia sia sa liwawaw na dunia
na mailay nilan mambu su kabpamelipuasʼu Kadenan.’ ” h
7 Na madakel a benal a taw i mindidilimudan ka papedsalawat
silan kanu Yahiya. Nia nin pidtalu kanilan na “Sekanu a manga tupu
nu manga nipay! Entain i midtalu sa lekanu sa mapukas kanu kanu
pakauma a lipungetʼu Kadenan? 8 Enggalebek kanu man sa kapianan
a mana su penggalebeken nu taw a tidtu a midtaubat entu pan ka
mapukas kanu kanu entu. Di nu semaligi i kagina ka tupu kanu nu Nabi
Ibrahim na mapukas kanu sa entu. Ka nia taman a madtalu ku sa lekanu
na apia su manga watu ba a nia na magaga nu Kadenan maluy sa tupu
nu Nabi Ibrahim! 9 Na nakakayang den man su kapa a ipedtebped kanu
manga daligʼu kayu. Ka apia ngin a kayu a dili ʼbpagunga sa mapia na
ʼbpanebpeden enggu ibpangidtug lu kanu apuy a pegkaleg.”
10 Na inidsan nu manga taw su Yahiya sa “Amaika maitu na ngin i
enggulan nami?” 11 Na nia nin inisumpat kanilan na “U entain sa lekanu
i dua timan i balegkasʼin na inggay nin su satiman kanu entain i dala,
enggu entain menem i aden pegken nin na enggan nin su entain i dala.”
12 Na aden manga taw a ʼbpangubela sa buwis i namakauma ka
papedsalawat bun silan. Na nia nilan inidsa na “Gulu, ngin i dait a
enggulan nami?” 13 Na nia inisumpatʼi Yahiya na “Da kanu mangubela
sa dikena wagib.”
14 Na aden menem manga sundalu a minidsa lun sa “Sekami menem
na ngin i dait a enggulan nami?” Nia nin pidtalu kanilan na “Da kanu
mangua sa kuleta kanu apia entain sa ukit a peges atawa ka sa ukit a
kasendit kanu taw sa dikena benal. Edsukuli nu su ngin i ʼgkatalima nu
a sukay nu.”
15 Kagina ka pakapagangapa den a benal su manga taw kanu
kapegkauma nu Masih na nia nilan ʼgkapagitung na basi su Yahiya
den su Masih. 16 Ugaidʼa nia pidtalu nu Yahiya kanu manga taw na
“Pedsalawatan ku sekanu sa ig ugaidʼa aden pan pakauma a labi lawan
pan kumin sa laki ka apia su kabekal ku kanu iketʼu ampisʼu ay nin na
di aku makadait. Na su mama a nia a pakauma na salawatan kanu nin
Luk 3
Magi NT Final draft.indb 186 3/24/2021 2:46:05 PM
187
i 3:16 salawatan kanu nin sa apuy Na nia nin maena sia kanu ped a alim na pedsutin nu
Kadenan su taw a ʼbpamaginugut sa lekanin sia pakanggulalan kanu kamalasayan a mana su
kapedsayab kanu manga putaw sia sa apuy asalʼa ʼgkaawa su tangisʼin. Nia menem ped a maena
nu nia na pantag sa kukuman nu Kadenan kanu manga taw a di pedtaubat. Ebpun i nia sia kanu
Kitab a Inisulatʼu Nabi Isayas 26 ayat 11; 6 j 6 ayat 15 taman sa 16 enggu 24. 3:21 kanu timpu a kinapanalawatʼu Yahiya Su kinapanalawatʼu Yahiya sia a nalabit na unan
pan nu kinabilanggu nin.
kanu Suti a Ruh enggu apuy. i 17 Na pegkapetan nin den su ʼbpagusalen
nin sa kapapembayug ka papedsenggayan nin su matimegas enggu su
ukap. Na su matimegas na itagu nin kanu kamaligʼin a ʼbpelimudan sa
bantad ugaidʼa su ukap na tutungen nin lu kanu apuy a di den pebpatay.”
18 Na madakel pan i inipangusiatʼi Yahiya kanu kapebpayagʼin kanu
Mapia a Tutuma.
19 Na dinaway nu Yahiya su Gubilnadul Hirud kanu madakel a
pinggula nin a mawag apeg den nu kinapangaluma nin kani Hirudias
a kaluma nu suledʼin a si Pilipus. 20 Na sabap sa entu na makin pan
inumanan nu Hirud su galebekʼin a mawag ka inipabilanggu nin su
Yahiya.
Su Kinasalawat kanu Isa al-Masih
(Mataya 3:13-17; Markus 1:9-11)
21 Na kanu timpu a kinapanalawatʼu Yahiya j kanu manga taw
na sinalawatan nin bun mambu su Isa al-Masih. Na gagalu nu
kabpangeni-ngeni nu Isa al-Masih ulian nu kinasalawat lun na mimbuka
su langit 22 ka nangalimbaba lu sa lekanin su Suti a Ruh a linemagid
sa malapati. Na aden mambu suala a ebpun sa sulega a nia nin kadtalu
na “Seka su Tunggal a wata ku a pinadtaya. Sangat a ʼgkasuat aku sa
leka.”
23 Na namakatelupulu lagun den i umulʼu Isa al-Masih kanu kinaludsu
nin enggalebek kanu galebekan kanu Kadenan.
Su Tarsilan pantag kanu Katupuan nu Yusup
(Mataya 1:1-17)
Na nia talima nu taw kanu Isa al-Masih na wata nu Yusup a nia nin
ama na si Hili. 24 Si Hili na nia nin ama na si Matat, si Matat menem na
nia nin ama na si Libi, si Libi menem na nia nin ama na si Milki, si
Milki na nia nin menem ama na si Yana, si Yana na nia nin menem ama
Luk 3
Magi NT Final draft.indb 187 3/24/2021 2:46:05 PM
188
na bedtuan bun sa Yusup. 25 Na si Yusup menem na nia nin ama na si
Matatias, si Matatias menem na nia nin ama na si Amus, na si Amus
menem na nia nin ama na si Nahum, si Nahum na nia nin menem
ama na si Isli, si Isli menem na nia nin ama na si Nagay, 26 si Nagay
menem na nia nin ama na si Maat, si Maat menem na nia nin ama na
bedtuan bun sa Matatias, si Matatias menem na nia nin ama na si
Simihi, si Simihi menem na nia nin ama na si Yusik, si Yusik menem na
nia nin ama na si Yuda, 27 si Yuda menem na nia nin ama na si Yuanas,
si Yuanas menem na nia nin ama na si Risa, si Risa menem na nia nin
ama na si Sirubabil, si Sirubabil menem na nia nin ama na si Sialtil, si
Sialtil menem na nia nin ama na si Niri, 28 si Niri menem na nia nin ama
na bedtuan bun sa Milki, si Milki menem na nia nin ama na si Adi, si
Adi menem na nia nin ama na si Kusam, si Kusam menem na nia nin
ama na si Ilmadam, si Ilmadam menem na nia nin ama na si Ir. 29 Na
si Ir na nia nin menem ama na si Yusua, si Yusua menem na nia nin
ama na si Ilisir, si Ilisir menem na nia nin ama na si Yurim, si Yurim
menem na nia nin ama na bedtuan bun sa Matat, si Matat menem na nia
nin ama na bedtuan bun sa Libi, 30 si Libi menem na nia nin ama na si
Simiun, si Simiun menem na nia nin ama na si Yahuda, si Yahuda
menem na nia nin ama na bedtuan bun sa Yusup, si Yusup menem na
nia nin ama na si Yunan, si Yunan menem na nia nin ama na si Iliakim,
31 si Iliakim menem na nia nin ama na si Milia, si Milia menem na nia
nin ama na si Mina, si Mina menem na nia nin ama na si Matata, si
Matata menem na nia nin ama na si Natan, si Natan menem na nia nin
ama na su Nabi Daud. 32 Na su Daud na nia nin menem ama na si Yisi, si
Yisi menem na nia nin ama na si Ubid, si Ubid menem na nia nin ama
na si Buas, si Buas menem na nia nin ama na si Salmun, si Salmun
menem na nia nin ama na si Nasun, 33 si Nasun menem na nia nin ama
na si Aminadab, na si Aminadab menem na nia nin ama na si Aram, si
Aram menem na nia nin ama na si Arni, si Arni menem na nia nin ama
na si Hisrun, si Hisrun menem na nia nin ama na si Parez, na si Parez
menem na nia nin ama na si Yahuda, 34 si Yahuda menem na nia nin
ama na su Nabi Yakub, na su Yakub menem na nia nin ama na su Nabi
Iskak, su Iskak menem na nia nin ama na su Nabi Ibrahim, na su
Ibrahim menem na nia nin ama na si Tira, si Tira menem na nia nin
ama na si Nahur. 35 Na si Nahur menem na nia nin ama na si Serug, si
Luk 3
Magi NT Final draft.indb 188 3/24/2021 2:46:05 PM
189
k 3:38 nia nin ama na su Kadenan Su nia na inukit sa bayuk a nia nin maena na su Adam na
matakapala a linimbagʼu Kadenan dikena sia nakaukit kanu kinambata lun nu babay. Mailay i
nia sia kanu Manga Awal l 2 ayat 7 sia kanu Kitab Taurat. 4:2 Su Datu na Giadsal na nia ba su mapulu nu manga saitan. Madakel pan i kasabutan tanu
makapantag kanu Datu na Giadsal sia kanu Maena nu Mangadalem a Kadtalu kanu Kitab a
mmailay kanu kapupusan nu nia a kitab. 4:4 Ebpun i nia sia kanu Diutirunumi 8 ayat 3 sia kanu Kitab Taurat.
Serug menem na nia nin ama na si Riyu, si Riyu menem na nia nin ama
na si Paleg, si Paleg menem na nia nin ama na si Ibir, si Ibir menem na
nia nin ama na si Silak, 36 si Silak menem na nia nin ama na si Kainan,
si Kainan menem na nia nin ama na si Arpaksad, si Arpaksad menem na
nia nin ama na si Sim, si Sim menem na nia nin ama na su Nabi Nuh, su
Nuh menem na nia nin ama na si Lamik, 37 si Lamik menem na nia nin
ama na si Mitusila, si Mitusila menem na nia nin ama na su Nabi Inuk,
su Inuk menem na nia nin ama na si Yarid, si Yarid menem na nia nin
ama na si Mahalalil, si Mahalalil menem na nia nin ama na si Kinan.
38 Si Kinan menem na nia nin ama na si Inus, si Inus menem na nia nin
ama na si Sit, si Sit menem na nia nin ama na su Nabi Adam, na su
Adam menem na nia nin ama na su Kadenan. k
Su Kinasasat kanu Isa al-Masih
(Mataya 4:1-11; Markus 1:12-13) 4 1 Na su Isa al-Masih na linangkapan den nu Suti a Ruh. Na kanu
kabpaguli nin ebpun kanu lawasʼa igʼu Jordan na pinananggit
sekanin nu Suti a Ruh lu kanu tawan-tawan a dalepa. 2 Na nakapatpulu
gay na pedsasaten bu sekanin lu nu Datu na Giadsal. l Na kanu dalemʼu
patpulu gay na mibpuasa bu sekanin tembu nagutem a benal kanu
kinaipusʼu entu.
3 Na nia pidtalu nu Datu na Giadsal sa lekanin na “Amaika seka
su Tunggalʼu Kadenan na edtalu ka kanu watu a nan i embaluy a
pan.” 4 Ugaidʼa nia inisumpatʼu Isa al-Masih na “Nia man nakadalem
kanu kitab na ‘Dikena bu man sia mauyag i taw kanu kakan nin sa
pegken.’ m”
5 Na pinananggit menem sekanin nu Datu na Giadsal lu kanu
malambeg a benal a palaw ka inipailay nin lun sa sakelap bu su langun
nu pendatuan sia sa liwawaw na dunia. 6 Nia pidtalu nu Datu na Giadsal
sa lekanin na “Inggay ku sa leka su bagelʼilan sa kakamal enggu su
Luk 3 , 4
Magi NT Final draft.indb 189 3/24/2021 2:46:05 PM
190
n 4:8 Ebpun i nia sia kanu Diutirunumi 6 o ayat 13 sia kanu Kitab Taurat. p 4:10-11 Ebpun i nia sia kanu Manga Sengal 91 ayat 11 taman sa 12 sia kanu Kitab Zabur. 4:12 Ebpun i nia sia kanu Diutirunumi 6 ayat 16 sia kanu Kitab Taurat.
kakawasan nilan ka inisalig bu i nia sa laki enggu mapakay a inggay ku
kanu apia entain a mapamili ku. 7 U simban aku nengka na inggay ku
sa leka su langun nu entu.” 8 Na nia menem inisumpatʼu Isa al-Masih na
“Nia nakadalem kanu kitab na ‘Nia ka bu simba na su Kadenan a Mapulu
sa sekanin bu i paginugutan nengka.’ n”
9 Guna su maitu na inialat menem sekanin nu Datu na Giadsal
lu kanu puntiukʼu Suti a ʼBpagagaman lu sa Awrusalim. Na nia nin
menem pidtalu na “Amaika seka su Tunggalʼu Kadenan na tibpu ka san!
10 Kagina nia man nakasulat kanu kitab na ‘Sugun nu Kadenan su manga
malaikatʼin sa katiakapʼilan sa leka.’ 11 Nakasulat bun i ‘Sapipin ka nilan
ka enggu di kagkaidan su manga ay nengka lu kanu manga watu.’ o”
12 Nia menem pidtalu nu Isa al-Masih na “Nia nakasulat kanu kitab na
‘Di ka man pembatalua su Kadenan a Mapulu.’ p”
13 Na guna mapasadʼu Datu na Giadsal su kapedsasatʼin kanu Isa
al-Masih na tinagakʼin gagalu ka nangilay menem sa ped a ukit.
Su Kinaludsu Mangusiatʼu Isa al-Masih
(Mataya 4:12-17; Markus 1:14-15)
14 Na minuli den su Isa al-Masih lu sa Galili a lu sa lekanin su
kabarakatʼu Suti a Ruh. Na nakalapat den kanu embala-bala a dalepa
su makapantag sa lekanin. 15 Na nangusiat sekanin lu kanu manga
walay a pedsambayangan nu manga Yahudi enggu pinugi sekanin nu
langun nu manga taw lu.
Su Kinakias kanu Isa al-Masih kanu Dalepa nin demun a Nasarit
(Mataya 13:53-58; Markus 6:1-6)
16 Na guna su linemu su Isa al-Masih kanu dalepa a Nasarit
a pigkaselanan nin na minangay sekanin lu kanu walay a
pedsambayangan nu manga Yahudi. Na mana bun su katatapan a
penggulan nin kanu Gay nu Kabpangintelenen na linemu sa kasangulan
ka matia sekanin sa kitab. 17 Na inidualʼilan sa lekanin su Kitab a
Inisulatʼu Nabi Isayas. Na binelatʼin ka binatia nin su nakadalem lun a
Luk 4
Magi NT Final draft.indb 190 3/24/2021 2:46:05 PM
191
q 4:18 Su Ruh nu Kadenan na nia bun ba su Suti a Ruh. Sa basa a Arabik na Ruhhul Allah.
Madakel pan i kasabutan tanu makapantag kanu Ruh nu Kadenan sia kanu Maena nu
Mangadalem a Kadtalu kanu Kitab a mailay k r anu kapupusan nu nia a kitab. 4:18-19 Ebpun i nia sia kanu Kitab a Inisulatʼu Nabi Isayas 61 ayat 1 taman sa 2.
18 “Linangkapan aku den nu Ruh nu Kadenan, q
ka sinanganan aku nin sa kapayapat kanu Mapia a Tutuma
lu kanu manga miskinan.
Na sinugu aku nin sia ka enggu ku makapayag kanu manga
nasigkem i kambaya-baya nilan
enggu su di pamakailay na mamakailay den silan,
taman kanu manga papegkapasangan na makambaya-baya
den silan.
19 Na sinugu aku nin bun ka enggu ku makapayag su kauma nu
kutika nu kabpamelipuasʼu Kadenan.” r
20 Na guna mapasad matia nu Isa al-Masih su entu a kitab na linulun
nin menem ka inimbalingan nin kanu pedtuganul lun ka minayan,
saleta na su langun nu manga taw lu kanu pedsambayangan na pedtulik
sa lekanin. 21 Na linemudsu sekanin edtalu sa “Saguna na natuman den
su nakinegʼu a entu a manga ayatan sa kanu nia bun ba a kutika.”
22 Na pinugi sekanin nu langun nu manga taw lu enggu nagaipan
nilan ka mapia gaid i kadtalu-talu nin. Na nia nilan ʼgkangadtalu na
“Dikena ba sekanin su wata nu Yusup?”
23 Guna su maitu na pidtalu nu Isa al-Masih kanilan i “ʼGkatalanged
ku i edtalun nu sa laki su nia a palibasan a ‘Taligamut, gamuti ka muna
i ginawa nengka!’ Na edtalu nu bun i ‘Enggalebek ka sia kanu dalepa
a pigkaselanan nengka su ʼgkangakinegʼami a pinggalebekʼengka sa
Kapurnaum.’
24 “Saben-sabenal a edtalun ku sa lekanu i dala nabi a pedtaliman kanu
dalepa nin demun. 25 Nia nu ʼgkakalendem na su timpu nu Nabi Ilias a
dala kaulan sa nakatelu lagun enggu tenga na madakel a balu a babay
kanu dalepa tanu a Israil i sangat a minggutem. 26 Ugaidʼa dala sugua nu
Kadenan su Nabi Ilias sa kadtabangʼin kanu apia entain kanilan, ka lu nin
bu sinugu kanu balu a babay a dikena-Yahudi sa dalepa a Saripta a sakupʼu
Sidun. 27 Na kanu timpu bun nu Nabi Aliasa na madakel bun gaid a taw i
midsakit sa debpig sia sa Israil. Na apia sakataw na dala pinagkapia lun
nia tabia na su mama a bedtuan sa Naaman a taw sa Syria.”
Luk 4
Magi NT Final draft.indb 191 3/24/2021 2:46:06 PM
192
s 4:38 Si Simiun na nia ped a ipembedtu lun na Pitru.
28 Na guna makineg i entu nu manga taw lu kanu pedsambayangan
na sangat a nalipunget silan 29 taman sa midtindeg silan ka ginuyudʼilan
su Isa al-Masih lu kanu ligidʼu baugan nu bakulud kanu entu bun ba a
dalepa ka ibpagulugʼilan lu ba. 30 Ugaidʼa minawa sekanin a lu demun
linemakaw kanu pageletan nilan.
Su Kinabugaw kanu manga Saitan
(Markus 1:21-28)
31 Na linemu menem su Isa al-Masih kanu dalepa a Kapurnaum a
sakupʼu Galili ka nangusiat sekanin kanu manga taw sa kanu Gay nu
Kabpangintelenen. 32 Na nagaipan nu manga taw su kabpamandu nin ka
ʼbpamandu sekanin sa mana aden kawagibʼin. 33 Saleta mambu na lu kanu
pedsambayangan a entu nu manga Yahudi na aden lu ba mama a inasukan
na saitan. Na linemalis sa matanug sa 34 “Huy, seka Isa a taw sa Nasarit,
di kami nengka den ʼbpelusudi. Nginan, sinemia ka asalʼa mabinasa kami
nengka? Katawan ku man seka, seka su Suti a ebpun kanu Kadenan.”
35 Daka pidtaluan sekanin nu Isa al-Masih sa “Telen ka san! Awai ka i
mama a nan.” Na inilebpad demadsangʼu saitan su mama lu kanu adapan
nilan entu pan ka inawan nin a dala nin bun kapamungkaidi.
36 Na sangat a nangagaip su langun nu taw lu sa nia nadtalu nu uman
i isa kanu pedʼin na “Sangat i kabarakatʼu kadtalu nu mama a nia ka
pedtaluan nin bu sa mawa su manga saitan na ʼbpagawa den silan.”
37 Na pakapayapat bun kanu embala-bala a dalepa su makapantag kanu
Isa al-Masih.
Su Kinapagkapia nu Isa al-Masih kanu manga Pedsakit
(Mataya 8:14-17; Markus 1:29-34)
38 Na ginemanat menem su Isa al-Masih lu kanu pedsambayangan nu
manga Yahudi ka tinemalus sekanin lu kanu walay ni Simiun. s Na kanu
entu ba mambu a timpu na pegkayaw a benal su panugangan ni Simiun
a babay. Na pinangeni nilan kanu Isa al-Masih i pagkapia nin. 39 Daka
inubay nu Isa al-Masih su babay ka pidtaluan nin su mayaw sa mawa.
Daka midsambuta demun i kinaawa nu mayaw kanu babay taman sa
nakambangun sekanin. Na tinalagadan nin pan silan.
Luk 4
Magi NT Final draft.indb 192 3/24/2021 2:46:06 PM
193
40 Na guna su sinemedep den su senang na langun nu aden pan
sakitʼin na pinananggit lu sa lekanin. Na dinapenetan nin su uman i
isa kanilan ka pinagkapia nin. 41 Na maitu bun ba su manga saitan na
pinaawa nin silan kanu inasukan nilan sa nia nilan pakalalis na “Seka
su Tunggalʼu Kadenan!” Na sinapalan nu Isa al-Masih su manga saitan
sa di den silan edtalu kagina ʼgkatawan nu manga saitan i sekanin su
Masih.
(Markus 1:35-39)
42 Na guna su pegkatibuas den na linemu su Isa al-Masih kanu
nakadtawan-tawan a dalepa. Na pinangilay sekanin nu madakel a
taw. Na guna nilan matun na pinamagayukan nilan sa di pan sekanin
gemanat lu. 43 Ugaidʼa nia nin pidtalu kanilan na “Nakabpaliugat sa
laki i makapangusiat ku kanu ped pan a dalepa su Mapia a Tutuma
pantag kanu kapendatu nu Kadenan ka nia ba i sinuguan sa laki.” 44 Na
nangusiat sekanin lu kanu manga walay a pedsambayangan nu manga
Yahudi sa Yudia.
Su Isa al-Masih enggu su ʼBpamanginseda
(Mataya 4:18-22; Markus 1:16-20) 5 1 Isa a gay a ʼbpangusiat su Isa al-Masih lu kanu ligidʼu lanaw
nu Ginisarit na pedsaseka bu su madakel a taw ka enggu silan
pakakineg kanu kadtalu nu Kadenan. 2 Na aden nailay nu Isa al-Masih
a dua timan a awang sia kanu ligidʼu lanaw ka iniligidʼu manga
ʼbpamanginseda ka penggagasan nilan su manga ambitʼilan. 3 Na
nageda sekanin kanu satiman a awang a nia lun kigkuan na si Simiun.
Na inipakaludʼin sa paidu ka lu ba sekanin nagagayan entu pan ka
nangusiat kanu madakel a taw.
4 Na guna den sekanin makapasad mangusiat na pidtalu nin kani
Simiun i “Kalud ka, ka iulugʼu su manga ambitʼu ka enggu kanu
makakua sa manga seda.” 5 Na nia inisumpatʼi Simiun na “Mapulu,
nalalamagan na nangambit kami bu na da nakua nami. Ugaidʼa
kagina ka pidtalu nengka i entu na iulugʼami menem su manga
ambitʼami.”
6 Na guna su naulug den su manga ambitʼilan na madakel gaid
a seda i nangakua nin ka ʼgkakisi den su manga ambitʼilan sa kadakelʼu
Luk 4 , 5
Magi NT Final draft.indb 193 3/24/2021 2:46:06 PM
194
t 5:12 makapagkapia Na su nia a kadtalu na nia nin maena sa basa a Grik na ʼbpelimpiun atawa
ka pedsutin. Na su taw a aden sakitʼin a debpig na sia kanu adat-betadʼilan na haram a benal
a taw.
seda. 7 Daka kinayapʼilan su manga kapedʼilan a ʼbpamanginseda kanu
ped a awang ka enggu silan makatabang kanilan. Na linemulud mambu
silan ka binatun nilan su manga ambitʼilan taman sa napenu mambu
na seda su dua timan a awangʼilan sa sama bu di pakageled su entu.
8 Na guna mailay ni Simiun Pitru su entu na nakasugiud sekanin sia
kanu adapan nu Isa al-Masih sa nia nin nadtalu na “Hu Mapulu, ganati
aku den ka baladusa aku a taw.” 9 Nadtalu nin i entu sabap sa sangat a
nagaip sekanin enggu su manga kapedʼin kanu madakel a entu a seda a
nangakua nilan. 10 Maitu bun su manga tagapeda ni Simiun a si Yakub
enggu si Yuhan a manga wata ni Zabidi na sangat bun a nangagaip silan.
Saleta na nia pidtalu nu Isa al-Masih kani Simiun na “Da ka ʼgkagilek, ka
iganat saguna na nia ka den pangua na su manga taw a namakasibay.”
11 Na guna den makadunggu su manga awangʼilan kanu dedsan na
tinagakʼilan su langun-taman nilan ka minunut silan kanu Isa al-Masih.
Su Kinapagkapia nu Isa al-Masih kanu Mama a Pedsakit sa Debpig
(Mataya 8:1-4; Markus 1:40-45)
12 Na kanu timpu a lu su Isa al-Masih kanu isa a siudad na aden lu
mama a pedsakit sa debpig. Na guna nin mailay su Isa al-Masih na
sinemugiud sekanin kanu adapan nin ka pinagayukan nin sa nia nin
pidtalu na “Hu Mapulu, amaika miug ka na makapagkapia aku nengka.” t
13 Na inami nu Isa al-Masih su mama sa nia nin lun pidtalu na “Pegkiug
aku, ʼgkapia ka den saguna.” Na midsambuta demun su kinagkapia
nin. 14 Na inibpaliugatʼin kanu mama a entu i di nin edtalun kanu apia
entain su entu enggu pidtaluan nin sa “Ganat ka den, ka pailay ka kanu
ʼbpamangurban enggu ʼgkurban ka a mana bun su inisugu nu Nabi Musa
asalʼa mailay nu manga taw i nasuti ka den.”
15 Pidsan ka maitu na pakalapat bun su tudtulan pantag kanu Isa
al-Masih tembu madakel a benal a manga taw i pendidilimudan lu
sa lekanin ka ʼbpakikinegen nilan su manga usiatan nin enggu asalʼa
makapagkapia nin su manga sakitʼilan. 16 Ugaidʼa nia katatapan na lu
sekanin kanu nakadtawan-tawan a dalepa ka ʼbpangeni-ngeni.
Luk 5
Magi NT Final draft.indb 194 3/24/2021 2:46:07 PM
195
u 5:19 atepʼu walay Kanu nia a dalepa na katatapan kanu manga walay na pantal i kinaatep lun
enggu aden panikan nin sia sa liu a ipebpawang v lu kanu untulʼin. 5:24 Kaka nu Manusia Nia su ped a gelal kanu Masih sia kanu Kitab a Inisulatʼu Nabi
Danyil. Madakel pan i kasabutan tanu makapantag kanu Kaka nu Manusia sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
Su Mama a Di Pakanggagalebek i Lawasʼin
(Mataya 9:1-8; Markus 2:1-12)
17 Na aden isa a gay a ʼbpangusiat su Isa al-Masih. Na aden lu
ʼbpamagagayan a lusud kanu lumpukan a Parisiyu enggu manga gulu
nu pangitaban a lu nakabpun sa Galili, sa Yudia enggu sa Awrusalim.
Na su kabarakatʼu Kadenan na linemangkap den sa lekanin sa
makapagkapia nin su aden sakitʼin. 18 Daka aden manga taw lu
a ʼbpananggiten nilan kanu Isa al-Masih su mama a pinaiga bu
kanu ʼbpagigan nin ka di nin den pakanggagalebek su lawasʼin. Na
pegkiugan nilan ʼbpananggit lu kanu adapan nu Isa al-Masih lu kanu
ludepʼu walay 19 ugaidʼa di silan pakaludep sabap sa madakel a taw.
Guna su maitu na linekatʼilan su atepʼu walay u ka lu nilan ba initudtun
su mama a entu lu kanu adapan nu Isa al-Masih. 20 Na guna mailay nu
Isa al-Masih su saligʼilan na nia nin pidtalu kanu mama a di nin den
pakanggagalebek su lawasʼin na “Pakat, su kabaladusan nengka na
inampun den.”
21 Na nia nakaidsa na ginawa nu manga taw a lusud kanu lumpukan
a Parisiyu enggu su manga gulu nu pangitaban na “Ngin i kataw nu
mama a nia kanu ginawa nin? Sakutu i nan kanu Kadenan! Entain
besen i makapangampun sa kabaladusan u dikena su Kadenan bu?”
22 Ugaidʼa ʼgkatawan bun nu Isa al-Masih su ʼgkapagitung nilan.
Daka nia nin pidtalu kanilan na “Nginan ka man i pakaidsa nu kanu
ginawa nu? 23 Ngin besen i malemu a edtalun ku, ‘Su kabaladusan
nengka na inampun den’? Udi na ‘Embangun ka, ka lakaw ka’?
24 Ugaidʼa ipaamad ku sa lekanu i su Kaka nu Manusia v na aden
kawagibʼin sia sa dunia sa kapangampun nin sa kabaladusan.” Daka
nia nin pidtalu kanu mama a di nin pakanggagalebek i lawasʼin na
“Pedsugun ku seka sa embangun ka, kua ka i ikamʼengka a nan ka
uli ka den.” 25 Na kanu entu demun ba na mimbangun su mama
sia demun kanu adapan nu manga taw enggu kinua nin su igan
Luk 5
Magi NT Final draft.indb 195 3/24/2021 2:46:07 PM
196
w 5:27 Libi na sekanin bun si Mataya.
nin ka minuli a pebpugi kanu Kadenan. 26 Daka sangat a nangagaip
enggu nangagilekan su madakel a taw taman sa napugi nilan su
Kadenan. Na nia nilan nadtalu na “Sangat a pakagaip-gaip su nailay
tanu a nia.”
Su Kinabaluy kanu Libi a Makadtatanggunut kanu Isa al-Masih
(Mataya 9:9-13; Markus 2:13-17)
27 Na ulian nu entu na linemiu su Isa al-Masih na nailay nin
su ʼbpangubela sa buwis a bedtuan sa Libi w a ʼbpagagayan lu kanu
ʼbpangubelan nin sa buwis. Na nia nin lun pidtalu na “Unut ka sa laki.”
28 Daka midtindeg mambu sekanin ka tinagakʼin su langun-taman nin
ka minunut kanu Isa al-Masih.
29 Na inidsela-sela ni Libi su Isa al-Masih lu kanu walay nin. Na
madakel a ʼbpangubela sa buwis apeg den nu ped pan a manga
taw i kapedʼilan kineman lu. 30 Guna su maitu na mimbuku kanu
ʼbpamangunut kanu Isa al-Masih su manga taw a lusud kanu lumpukan
a Parisiyu enggu su manga gulu nu pangitaban sa nia nilan pidtalu
na “Ngintu ka ibpamagatuangʼu su ʼbpamangubela sa buwis enggu su
manga taw a dikena balaagama?”
31 Na nia inisumpatʼu Isa al-Masih sa kanilan na “Dikena man nia
pakanasisita sa taligamut su manga taw a dala sakitʼin ka su manga
taw a aden sakitʼin. 32 Na dikena nia ku kinasia i nia ku pedtawagen
na su manga ikelas a taw ka su manga taw a baladusa ka enggu silan
makadtaubat.”
Su Kinadtalu nu Isa al-Masih pantag kanu Bagu a Ukit
sa Kapaginugut kanu Kadenan
(Mataya 9:14-17; Markus 2:18-22)
33 Na nia nilan pidtalu kanu Isa al-Masih na “Su ʼbpamangunut kanu
Yahiya na mategel silan ʼbpuasa enggu mangeni-ngeni, na maitu bun
su ʼbpamangunut kanu lumpukan a Parisiyu. Ugaidʼa su ʼbpamangunut
sa leka na ʼbpamegkan enggu ʼbpamanginem pan silan.” 34 Nia pidtalu
nu Isa al-Masih kanilan na “Ngintu, wagib a ʼbpuasa su manga ana nu
pegkawingen amaika kapedʼilan pamun su mama a pegkawingen?
Luk 5
Magi NT Final draft.indb 196 3/24/2021 2:46:07 PM
197
x 5:37 Makapambetu nu bagu a igʼa ubas su labing a taguan a upisʼa binatang kagina su
bagu a igʼa ubas na gay nin pegkauget na pegkaledsem. Na amaika pegkaledsem su igʼa ubas
na mana ʼgkaadenan na sambel a sabapan na kambetu nu labing a taguan a upisʼa binatang
kagina di den pedsugut. Na su nalabit sia a taguan a upisʼa binatang na upisʼa kambing atawa ka
bili-bili.
35 Ugaidʼa mauma su kutika a kuan den su mama a pegkawingen na
entu ba su kutika a kabpuasa nilan.”
36 Na pidtalu nin pan kanilan su nia a pakenalan sa “Da taw a kemisi
sa bagu a balegkas ka itapi nin kanu labing a balegkas ka kanugun
nin su bagu a balegkas enggu di bun i entu makadait kanu labing a
balegkas. 37 Da bun taw a demiken kanu bagu a igʼa ubas kanu labing a
taguan a upisʼa binatang kagina makapambetu nu bagu a igʼa ubas su
labing a taguan a upisʼa binatang x na amaika maitu na maudud su igʼa
ubas enggu ʼgkalat su taguan a upisʼa binatang. 38 Ugaidʼa nia man dait
na su bagu a igʼa ubas na sia ipembetad kanu bagu a taguan a upisʼa
binatang. 39 Dala bun malilini sa bagu a igʼa ubas amaika makainem den
silan kanu danden a igʼa ubas ka nia nilan bun edtalun na ‘Nia mapia su
danden.’ ”
Su Pantag kanu Gay nu Kabpangintelenen
(Mataya 12:1-8; Markus 2:23-28) 6 1 Na kanu Gay nu Kabpangintelenen na minukit su Isa al-Masih lu
kanu inawidan a bantad. Na nangetes sa tiugkayan na bantad su
ʼbpamangunut lun enggu inukadʼilan kanu lima nilan ka kinan nilan.
2 Daka ped kanu manga taw a lusud kanu lumpukan a Parisiyu i midtalu
sa “Nginan ka penggulan nu i nan? Di a benal i nan ʼgkaalus kanu Gay
nu Kabpangintelenen.”
3 Na nia inisumpatʼu Isa al-Masih kanilan na “Ngintu besen, da nu
pamun mabatia kanu kitab u ngin i pinggula nu Daud kanu timpu
a ʼgkagutem sekanin apegʼu manga tagapeda nin? 4 Na linemudep
su Daud lu kanu walay a pedsimban kanu Kadenan ka kinan nin su
pan a inigkurban kanu Kadenan a inenggay sa lekanin. Na di a benal
ʼgkaalus a kanen nin su entu ka nia bu alus a makakan kanu entu na
su ʼbpamangurban. Na pidsan ka maitu na inenggan nin pan su manga
tagapeda nin.” 5 Na daka pidtalu nin pan kanilan i “Su Kaka nu Manusia
na apia sia kanu Gay nu Kabpangintelenen na sekanin i Mapulu.”
Luk 5 , 6
Magi NT Final draft.indb 197 3/24/2021 2:46:07 PM
198
y 6:14-15 Si Mataya na nia bun ba si Libi a ʼbpangubela sa buwis a mailay kanu nia bun ba a
kitab 5 ayat 27 taman sa 29.
Su Mama a Migkipes i Sabala a Lima nin
(Mataya 12:9-14; Markus 3:1-6)
6 Na kanu Gay bun nu Kabpangintelenen na linemu sekanin kanu
pedsambayangan nu manga Yahudi ka ʼbpamandu sekanin. Na aden lu
mama a migkipes i kawanan a lima nin. 7 Na pedtulikan nu manga gulu
nu pangitaban enggu su manga taw a lusud kanu lumpukan a Parisiyu
su Isa al-Masih ka pedsipatan nilan u amaika pagkapian nin su mama
a entu kanu Gay nu Kabpangintelenen ka enggu aden makasenditʼilan
sa lekanin. 8 Ugaidʼa ʼgkatawan bun nu Isa al-Masih su manga kahanda
nilan. Na nia nin pidtalu kanu mama a migkipes i lima nin na “Edtindeg
ka kanu lukʼu manga taw.” Guna su maitu na pinggula den mambu nu
mama a entu su pidtalu nu Isa al-Masih.
9 Na nia pidtalu nu Isa al-Masih kanilan na “Ngin i kalangan nu lun
i ʼgkaalus kanu Gay nu Kabpangintelenen, kanggula sa mapia atawa ka
kanggula sa mawag; kalipuas kanu umulʼu taw atawa ka kabinasa lun?”
10 Na pinangingilay nin silan langun ka nia nin pidtalu kanu mama a
entu na “Betel ka i lima nengka a nan!” Na binetelʼin mambu taman sa
migkapia su lima nin. 11 Guna su maitu na miniseg i sakitʼa ginawa nilan
kanu Isa al-Masih taman sa mimbibitiala silan u panun i pakaidan nilan
sa lekanin.
Su Kinapamili kanu Sapulu enggu Dua a ʼBpamangunut
kanu Isa al-Masih
(Mataya 10:1-4; Markus 3:13-19)
12 Na aden isa a gay a tinemakedeg su Isa al-Masih kanu palaw ka
nangeni-ngeni. Na nalalamagan na nangeni-ngeni bu sekanin kanu
Kadenan. 13 Guna su mapita den na tinawagʼin su ʼbpamangunut sa
lekanin ka pinamili nin su sapulu enggu dua a pinggungalanan nin sa
sinugu. Na nia ba su manga napamili nin: 14-15 Si Simiun a binedtuan
nin bun sa Pitru, si Anduk a suledʼi Simiun Pitru, si Yakub enggu
si Yuhan, si Pilipus enggu si Bintulumi, si Mataya, y si Tumas enggu si
Yakub a wata ni Alpayus, si Simiun a ʼbpaninindeg kanu dalepa,
Luk 6
Magi NT Final draft.indb 198 3/24/2021 2:46:08 PM
199
16 si Yahuda a wata ni Yakub enggu si Yahuda Iskalia a temipu kanu Isa
al-Masih.
Su Kapianan nu Kamiskin enggu su Kawagan nu Kakawasa
(Mataya 4:23-25)
17 Guna embaba su Isa al-Masih kanu palaw enggu su manga kapedʼin
na lu silan midtaman kanu maulad a kadatalan. Na madakel kanu
ʼbpamangunut sa lekanin i lu apeg den nu madakel a taw a ganat sa
Yudia enggu Awrusalim taman den kanu manga dalepa a lu tampal sa
dedsan nu lagat sa Tair enggu Sidun. 18 Na linemu su entu a manga taw
asalʼa makinegʼilan su panduan nu Isa al-Masih enggu makapagkapia su
sakitʼilan. Na pinagkapia nin bun su manga taw a inasukan na saitan.
19 Na sabap kanu kabarakatʼin na ʼbpagapasen nu langun nu taw lu i
maami nilan sekanin kagina langun na ʼbpagami lun na pegkapia.
(Mataya 5:1-12)
20 Na linengian nin su ʼbpamangunut sa lekanin ka nia nin pidtalu na
“Mapia gaid i sekanu a nan a manga miskinan
ka malusud kanu kanu kapendatu nu Kadenan.
21 Na mapia den a benal i sekanu a ʼgkangagutem sa saguna
ka pakausugan kanu nu Kadenan.
Maitu kanu bun a ʼbpamanguliang
ka padtatawan kanu nu Kadenan.
22 “Na mapia den a benal sa lekanu amaika kabensian kanu nu manga
taw, ikias kanu nilan taman sa pagkayan kanu nilan enggu bedtuan
kanu sa daluaka sabap kanu saligʼu kanu Kaka nu Manusia. 23 Ka maya
bun ba i pinakaidan nu manga kalukesan nu entu a manga taw kanu
manga nabi. Na sangat a enggalaw-galaw kanu den ka masela a benal i
balasʼu lu sa sulega.
24 “Ugaidʼa duan-duan nin den su manga taw a kawasa
ka naipusʼilan den su kapianan nilan sia sa dunia.
25 Duan-duan nin den su manga taw a ʼgkangausugan a benal
ka silan menem i mangagutem.
Duan-duan nin bun su manga taw a ʼgkangapia a benal
i ginawa nin
ka silan menem i mamanguliang.
Luk 6
Magi NT Final draft.indb 199 3/24/2021 2:46:09 PM
200
z 6:36 Ama nu a lu sa sulega Su Ama sia a linabit na su Kadenan. Madakel pan i kasabutan tanu
makapantag kanu nia sia kanu Maena nu Mangadalem a Kadtalu kanu Kitab a mailay sia kanu
kapupusan nu nia a kitab.
26 Duan-duan nin den su manga taw a ʼbpamedtan a
benalʼu madakel a taw
ka maya bun ba i pinakaidan nu manga kalukesan
nilan kanu manga ʼbpenabi-nabi.
Su Kakalimu kanu Kuntela
(Mataya 5:38-48; Mataya 7:12a)
27 “Ugaidʼa pakikinegʼu sa mapia su pedtalun ku sa lekanu, ikalimu
nu su kuntela nu. Tabangi nu sa mapia su ʼgkabensi sa lekanu.
28 Ipangeni-ngeni nu i palihalan nu Kadenan su manga taw a pedsinta
sa lekanu sa mawag. Na ipangeni-ngeni nu bun su apia entain a
papegkapasang sa lekanu. 29 Amaika aden temebpi kanu bala a pipi
nengka na ilengi nengka pamun su sabala. Na u aden menem kemua
kanu lambungʼengka na inggay nengka pamun su balegkasʼengka.
30 Na apia entain i mangeni sa leka na enggi ka. Na u kuan menem su
tamukʼengka na di ka den kemua ʼbpaluman. 31 Nia nu enggula kanu
pedʼu na u ngin i kalinian nu a enggulan nu pedʼu sa lekanu.
32 “Na amaika nia nu bu ikalimu na su taw a malimu sa lekanu na
dala balas a makua nu sa entu. Ka apia su manga baladusa na ikalimu
nilan bun su malimu kanilan. 33 Na amaika nia nu bu ʼbpia-pianan na
su taw a minggalebek sa leka sa mapia na dala balas a makua nu lun.
Ka apia su manga baladusa na maitu bun ba i penggulan nilan. 34 Na
amaika nia nu bu pasembayn su taw a katawan nu i makauli bun su
pedsembayan nin na dala balas a makua nu lun. Ka apia su taw a
manga baladusa na papedsembay bun kanu manga taw a baladusa ka
ʼgkatawan nin bun i makambalingan bun sa lekanin su sinembayan lun.
35 Ugaidʼa nia man wagib na ikalimu nu su kuntela nu enggu ʼbpia-piani
nu silan. Pasembay nu silan sa di nu den ʼbpangingalap i makauli nilan
pan. Ka amaika maitu na masela i balasʼu enggu katawan i sekanu na
wata kanu nu Kadenan a Mapulu sa Langun. Ka malimu man sekanin
apia kanu manga taw a di masukul enggu kanu manga mawag a taw.
36 Pangalimuan kanu a mana bun su Ama nu a lu sa sulega. z
Luk 6
Magi NT Final draft.indb 200 3/24/2021 2:46:10 PM
201
Su Kapanendit kanu Pedʼengka
(Mataya 7:1-5)
37 “Da kanu manendit kanu pedʼu ka enggu di kanu bun wagiban
nu Kadenan. Di nu semugat sa kawagib su pedʼu ka enggu di kanu
bun sugaten sa kawagibʼu Kadenan. Ampun nu su pedʼu ka enggu
kanu bun ampunen nu Kadenan. 38 Pangenggay kanu ka subela-subela
pan i inggay nu Kadenan sa lekanu taman sa mamelapay, ka u ngin
i asadan sa kapangenggay nu na maitu bun ba i asadan sa kaenggay
sa lekanu.”
39 Na pidtalu pan nu Isa al-Masih kanilan su nia sa ukit a pakenalan
sa “Ngintu, matundan nu pisek su pagidsan nin bun a pisek? Dili,
ka amaika maitu na isa bu i kaulugʼilan kanu kalut. 40 Na dala
man mulit a kalawanan nin su gulu nin. Nia taman na malepengʼin
bu su gulu nin amaika mapasad den sekanin mamandu sa mapia.
41 Ngintu ka nia nengka madsima na su pulingʼu pedʼengka inunta
na su pulingʼengka a mana den lendu i kasela nin na di nengka
madsima? 42 Panun ba i kapedtalu nengka kanu pedʼengka sa ‘Kaka,
sia ka pan ka iawa ku i pulingʼengka a nan,’ inunta na su pulingʼu
mata nengka a mana den lendu i kasela nin na di nengka madsima?
Seka a dikena senep sa atay i kabpagagama nin na iawa nengka
muna su pulingʼu mata nengka a manga mana den lendu i kasela nin
ka enggu nengka mailay sa mapia su kaawa nengka kanu pulingʼu
pedʼengka.
Su Kayu na Mailay sia kanu Unga nin
(Mataya 7:16-20; Mataya 12:33-35)
43 “Na su mapia a kayu na nia nin bun unga na mapia. Ugaidʼa su di
mapia a kayu na nia nin bun unga na di bun mapia. 44 Na sia nengka
katawan i embiasan na kayu kanu unga nin. Di man munga su kayu
a teneken sa igus atawa ka unga na ubas. 45 Na maitu bun ba su taw,
su mapia a taw na nia nin bun manggalebek na mapia kagina nia
nakadalem kanu atay nin na mapia. Na su mawag menem a taw na nia
nin bun manggalebek na mawag kagina nia nakadalem kanu atay nin
na mawag. Kagina u ngin i dalemʼu atay nu taw na entu bun ba i lemiu
kanu ngali nin.
Luk 6
Magi NT Final draft.indb 201 3/24/2021 2:46:11 PM
202
Su Embalangan nu Taw a Pembudsud sa Walay
(Mataya 7:24-27)
46 “Na ngintu ka pembedtuan aku nu sa Mapulu inunta na di nu
pamun ipenggulalan su inisugu ku sa lekanu? 47 Na apia entain i semia
sa laki enggu pakikinegen nin su panduan ku taman sa enggulan nin
su entu na nia nin kalagidan na 48 mana su mama a mimbalay. Na
kinemalut sekanin sa madalem ka inibudsudʼin lu kanu lakungan a
watu. Guna ʼgkadalem su lawasʼu ig na dala mageba su walay kagina
mabagel i kinabudsud lun. 49 Ugaidʼa apia entain menem i makikineg
kanu panduan ku ugaidʼa di nin inggulalan na nia nin kalagidan na su
mama a mimbalay sa dala nin embageli mudsud su palausʼin. Guna den
masugatʼu kadalem na nagubal taman sa nabinasa sa tidtu-tidtu.”
Su Saligʼu Kapitan nu Sundalu a Dikena-Yahudi
(Mataya 8:5-13) 7 1 Guna mapasadʼu Isa al-Masih edtalu i entu kanu langun nu taw
na linemu sekanin sa Kapurnaum. 2 Na aden lu kapitan nu sundalu
na Ruma a aden panunugun nin a ipegkalimu nin a pebpaya den. 3 Guna
makinegʼu kapitan su pantag kanu Isa al-Masih na pinasuguan nin su
Isa al-Masih kanu ʼgkangaunutan nu manga Yahudi sa lemu pan su Isa
al-Masih sa lekanin ka enggu nin makapagkapia su panunugun nin. 4 Na
pibpawangan nilan mambu su Isa al-Masih ka pinamagayukan nilan sa
lemu pan sekanin sa nia nilan pidtalu na “Su nia a taw sa Ruma na dait
bun a kadtabangan nengka 5 ka ipegkalimu nin su manga Yahudi taman
sa napaumbal sekanin sa walay a pedsambayangan tanu.” 6 Guna su
maitu na minunut mambu su Isa al-Masih kanilan.
Na guna su pakasiken den silan kanu walay na inipasumbakʼu kapitan
nu sundalu kanu manga pakatʼin su Isa al-Masih ka inipadtalu nin
kanilan i “Mapulu, di ka den ʼbpagangga i ginawa nengka ka di aku a
benal makadait a ʼbpawangan nengka pan i walay ku 7 ka apia man su
kaadap ku sa leka na di aku den makadait. Ugaidʼa edtalun nengka bu
man i ʼgkapia su panunugun ku na ʼgkapia den sekanin. 8 Na katawan ku
i entu ka apia saki na aden pan mapulu ku a pedsugu sa laki enggu aden
bun manga sundalu ku a saki i pegkakataw lun, na amaika edtalun ku
kanu isa kanilan i ‘Lu ka’ na lemu sekanin, u edtalun ku menem kanu
Luk 6 , 7
Magi NT Final draft.indb 202 3/24/2021 2:46:12 PM
203
ped i ‘Sia ka’ na semia sekanin. Na u edtalun ku menem kanu ulipen ku
i ‘Enggalebek ka i nia’ na enggalebeken nin.”
9 Na guna makinegʼu Isa al-Masih su entu na nagaip sekanin. Na
linengian nin su madakel a taw a pedtatanggunut lun ka nia nin nadtalu
na “Edtalun ku sa lekanu i apia sakataw sia sa Israil na dala aku pamun
makailay sa maya ba i kasela na saligʼin.” 10 Na guna embalingan kanu
walay su manga sinugu nu kapitan nu sundalu na migkapia den su
panunugun a entu a pebpaya.
Su Kinapambibiagʼu Isa al-Masih kanu Wata nu Balu a Babay
11 Na ulian nu entu na linemu menem su Isa al-Masih kanu dalepa
a bedtuan sa Nain a kapedʼin su ʼbpamangunut sa lekanin enggu su
madakel a taw a pedtatanggunut lun. 12 Na kanu kapegkauma nilan kanu
bengawan nu dalepa na ʼgkadsumbakʼilan i kabpelebeng kanu tunggal a
wata a mama nu balu a babay a kapedʼin su madakel a taw. 13 Na guna
mailay nu Mapulu a su Isa al-Masih su ina nu wata na sangat a nalat i
ginawa nin lun sa nia nin pidtalu na “Babu, da ka den ʼbpaguguliang.”
14 Na inubay nu Isa al-Masih su binetadan kanu bangkay ka inami nin,
saleta mambu na su manga pembantial lun na mibpalen silan. Na nia
nin pidtalu kanu minatay na “Datu, pedsugun ku seka sa embangun ka.”
15 Daka mimbangun mambu su minatay enggu nakadtalu. Na entu pan
ka initapenay nu Isa al-Masih kanu ina nin. 16 Na sangat a nangagilekan
su manga taw taman sa napugi nilan su Kadenan sa nia nilan nadtalu
na “Nakauma den sa lekitanu su barakat a nabi” enggu “Tinabangan
nu Kadenan su manga taw nin.” 17 Na su makapantag a nia kanu Isa
al-Masih na pakapayapat den kanu lusudʼu Yudia taman den kanu
embala-bala a dalepa lu.
Su Kinapaidsa nu Yahiya a ʼBpanalawat lu kanu Isa al-Masih
(Mataya 11:2-19)
18 Na su ʼbpamangunut kanu Yahiya a ʼBpanalawat na pidtalu nilan
kanu Yahiya su langun nu entu ba a nanganggula. 19 Daka tinawagʼu
Yahiya su dua kataw kanu ʼbpamangunut lun ka sinugu nin lu kanu Isa
al-Masih ka ipebpagidsa nin kanilan i “Ngintu, seka ba su inibpasadʼu
Kadenan a pakauma atawa ka mamamati kami pan sa ped?” 20 Na
ginemanat den mambu silan, na guna silan makauma kanu Isa al-Masih
Luk 7
Magi NT Final draft.indb 203 3/24/2021 2:46:13 PM
204
a 7:27 Ebpun i nia sia kanu Kitab a Inisulatʼu Nabi Malakias 3 ayat 1.
na pidtalu nilan lun i “Sinugu kami nu Yahiya a ʼBpanalawat ka
ipebpagidsa nin u ‘Ngintu, seka ba su inibpasadʼu Kadenan a pakauma
atawa ka mamamati kami pan sa ped?’ ”
21 Na kanu entu bun ba a kutika na madakel i pinagkapia nu Isa al-Masih
a ʼbpamedsakit. Pinaawa nin su manga saitan a minasuk kanu manga taw
enggu pinailay nin su manga di pamakailay. 22 Na nia inisumpatʼu Isa
al-Masih kanu sinugu a entu nu Yahiya na “Embalingan kanu sa lekanin
ka edtalu nu lun u ngin i nailay nu enggu nakinegʼu. Namakailay su di
pamakailay, namakalakaw su di pamakalakaw, nasuti su ʼbpamedsakit sa
debpig, nakakineg su di pamakakineg, nakambibiag su namamatay enggu
nakapangusiat kanu manga miskinan su Mapia a Tutuma. 23 Na mapia den a
benal kanu taw u dala kandua-dua nin sa kapaginugut pantag sa laki.”
24 Na guna makaganat su ʼbpamangunut kanu Yahiya na linemudsu
edtalu-talu su Isa al-Masih pantag kanu Yahiya lu kanu madakel a
taw sa nia nin pidtalu na “Su kinalu nu a entu kanu tawan-tawan
a dalepa, na ngin i ʼgkapanganganay nu a mailay nu lu? Dikena nia
nu ʼgkapanganganay a mailay nu lu su taw a malubay i tindegʼin a
mana tiugaw a ʼgkasugatʼa sambel. 25 Ugaidʼa ngin basi i pegkiugan
nu ʼbpagilay lu kanu kinalu nu? Di nu bun pegkiugan ʼbpagilay su
mama a mimbalegkas sa mapulu i alaga nin. Tanudi nu, ka su taw a
mimbalegkas sa mapia enggu mapia a benal i kabpaguyag-uyagʼin na lu
nu mailay kanu tulugan nu manga sultan. 26 Ka nia nu man pegkiugan
ʼbpagilay kanu kinalu nu na isa a nabi. Uway, benal a nabi sekanin
ugaidʼa nia ku madtalu sa lekanu na minuna pan sekanin sa nabi 27 ka
sekanin ba a nia su nakadalem kanu kitab a
‘Ilay ka! Paunan ku sa leka su pedsugun ku ka enggu
nin mapagadil su lalan nengka.’ a
28 Edtalun ku sa lekanu i dala nakalawan sa kabalapantag kanu Yahiya
sa kanu langun nu pimbata sia sa dunia. Ugaidʼa apia ka maitu na su
kabalapantagʼu Yahiya na dala makatimbang kanu kabalapantagʼu
mababa den sa langun a taw a nalusud kanu kapendatu nu Kadenan.”
29 Na guna makinegʼu langun nu manga taw lu su entu apeg den nu
manga ʼbpangubela sa buwis na tinalima nilan su kadtalu nu Kadenan.
Na su manga taw a nia na nakapasalawat den silan kanu Yahiya.
Luk 7
Magi NT Final draft.indb 204 3/24/2021 2:46:14 PM
205
b 7:37 sundal Na nia nin maena na babay a pebpasan nin i lawasʼin.
30 Ugaidʼa su manga taw a lusud kanu lumpukan a Parisiyu enggu su
manga gulu na pangitaban na da nilan talima su kahanda nu Kadenan
enggu da bun silan pasalawat kanu Yahiya.
31 Pidtalu pamun nu Isa al-Masih i “Ngin basi i kalagidan ku kanu
manga taw a nia sa saguna a timpu? Ngin basi i pagidsan nilan? 32 Mana
silan manga wata a pendalemet lu kanu plasa a ibpananawagʼilan kanu
manga pedʼilan i ‘Pidtambulan nami sekanu na dala kanu edsagayan. Na
guna nami menem sekanu edsengali sa sengal pantag sa kapatay na dala
kanu bun pamanguliang.’
33 “Na maitu ba i kalagidan ku sa lekanu, na mana kanu manga
wata ba a entu kagina guna a nia makauma su Yahiya a Nanalawat
a tatap pebpuasa enggu dala inem sa makalangut na nia nu lun
pidtalu na ‘Inasukan sekanin na saitan.’ 34 Na guna menem makauma
su Kaka nu Manusia sia sa dunia a pegkan enggu ʼbpaginem na nia
nu menem pidtalu lun na ‘Ilay nu ba i mama a nia, busawn enggu
palalangut. Nia nin pakat na su manga ʼbpangubela sa buwis enggu su
dikena balaagama!’ 35 Ugaidʼa su ilemu nu Kadenan na mailay man su
kabantangʼin sia kanu galebekan nu langun nu namedtalima lun.”
Su Kinalu nu Isa al-Masih kanu Walay nu Taw
a Lusud kanu Lumpukan a Parisiyu
36 Na aden taw a lusud kanu lumpukan a Parisiyu a bedtuan sa Simiun a
minenggat kanu Isa al-Masih sa lu pan keman kanu walay nin. Na minunut
mambu sa lekanin su Isa al-Masih. 37 Na lu ba kanu dalepa a entu na aden
pegkaleben a babay a sundal. b Na sabap sa nakinegʼin i lu pegkan su Isa
al-Masih kanu walay nu taw a lusud kanu lumpukan a Parisiyu na linemu
sekanin a nananggit sa kamutan a lana a inibetad sa taguan a bedtuan sa
alabastru. 38 Na lu sekanin midtindeg kanu ubay nu Isa al-Masih a masupeg
kanu ay nin. Na ʼbpaguguliang sekanin taman sa ʼgkalumes den nu lu nin su
ay nu Isa al-Masih. Na pebpunasan nin kanu bukʼin su ay nu Isa al-Masih
enggu ʼbpaniumen nin taman sa pembubusan nin pan sa kamutan.
39 Na guna mailay nu minenggat a entu sa lekanin a lusud kanu
lumpukan a Parisiyu su entu na nia nadtalu nu ginawa nin na “Amaika
tidtu-tidtu a nabi i mama a nia na katawan nin u entain i babay a nia a
Luk 7
Magi NT Final draft.indb 205 3/24/2021 2:46:14 PM
206
c 7:41 Su dinarius na isa kanu manga kuleta nilan kanu entu a timpu. Sakadinarius i kadsalilidan
a sagay a sukay nu gumagalebek kanu entu a timpu.
ʼbpagami sa lekanin enggu su ukitʼu uyag-uyagʼin.” 40 Daka nia pidtalu
nu Isa al-Masih na “Simiun, aden pedtalun ku sa leka.” Nia nakasumpatʼi
Simiun na “Ngintu ba? Edtalu ka sa laki, Gulu.”
41 Na nia pidtalu nu Isa al-Masih na “Aden dua kataw a minutang sa
kuleta lu kanu ʼbpangutangan. Na su sakataw na minutang sa lima gatus
a dinarius, c na su sakataw menem na limapulu a dinarius. 42 Na guna
su di den silan pakabayad kanu utangʼilan na da den silan pabayada
nu nautangan nilan. Na entain basi kanilan dua i labi a mapailay sa
kakalimu sa lekanin?” 43 Nia inisumpatʼi Simiun na “Kalangan ku lun na
su masela bun i nautangʼin.” Na nia pidtalu nu Isa al-Masih na “Nakasugat
ka.” 44 Daka linengian nin su babay enggu pidtalu nin kani Simiun i
“Simiun, ʼgkailay nengka i babay a nia? Pinasia aku nengka kanu walay
nengka ugaidʼa da aku nengka demun kaenggi sa ig a makagagas ku
kanu ay ku. Ugaidʼa sekanin na penggagasan nin kanu lu nin su ay ku
enggu pebpunasan nin kanu bukʼin. 45 Da aku nengka bun masakaw
sa sium ugaidʼa sekanin na iganat sa kinauma nin na da den pinda na
kapedsiumʼin kanu ay ku. 46 Da nengka bun kabubusi sa lana su ulu ku
ugaidʼa sekanin na linapatʼin mubus sa lana a mamut su ay ku. 47 Na nia
ku madtalu sa leka na su kinapailay nin sa tidtu-tidtu a kakalimu sa laki
na amadan sa sekanin na madakel i kabaladusan nin a naampun. Ugaidʼa
su paidu bu i kinaampun lun na paidu bun mambu i kapailay nin sa limu.”
48 Na nia pidtalu nu Isa al-Masih kanu babay na “Su kabaladusan
nengka na inampun den.” 49 Na su manga kapedʼin pegkan lu na nia
nilan ʼgkangadtalu na “Entain i mama a nia a pakapangampun kanu
kabaladusan?” 50 Ugaidʼa pidtalu pan nu Isa al-Masih kanu babay i “Su
saligʼengka i napambaya-baya sa leka, na uli ka den sa malilintad.”
Su Kinaunutʼu manga Babay kanu Isa al-Masih
sa kanu Kinapangusiatʼin 8 1 Ulian nu entu na linapatʼu Isa al-Masih su embala-bala a dalepa lu
magidsan pan i masela atawa ka manaut a dalepa ka inipangusiatʼin
su Mapia a Tutuma pantag kanu kapendatu nu Kadenan a kapedʼin su
sapulu enggu dua a pinamili nin. 2 Na minunut bun sa lekanin su ped
Luk 7 , 8
Magi NT Final draft.indb 206 3/24/2021 2:46:15 PM
207
d 8:10 Ebpun i nia sia kanu Kitab a Inisulatʼu Nabi Isayas 6 ayat 9.
kanu manga babay a pinagkapia nin i sakitʼin enggu inawan nin sa
saitan. Na su manga babay a entu na si Mariam a binedtuan bun sa
Magdalina a su inasukan pan nu pitu kataw a saitan, 3 si Yuhana a
kaluma ni Kusa a ʼgkasaligan kanu tulugan nu Hirud, apeg den ni
Susana enggu su manga ped pan a babay. Na silan i tinemabang kanu
manga nasisita nu Isa al-Masih enggu su ʼbpamangunut lun.
Su Pakenalan pantag kanu Embalangan nu Lupa a Sinaudan sa Uni
(Mataya 13:1-9; Markus 4:1-9)
4 Na guna su pedtundug-tundug den i kapegkauma nu madakel a taw
a ʼbpelu sa lekanin a ebpun den kanu embala-bala a dalepa na nia nin
pidtalu sa ukit a pakenalan na 5 “Aden mama a linemu sa dalem ka
sinemaud sa uni. Na sia kanu kapedsaudʼin na aden nangaulug sia kanu
ligidʼu lalan. Na nadakudak enggu kinan bu nu manga papanuk. 6 Aden
menem nangaulug sia kanu manga watu a natangguban na paidu a lupa.
Na sia kanu kabpagetu nin na nagangu kagina manipis i lupa nin. 7 Na
aden menem naulug lu kanu lupa a aden manga utan nin a sudangen na
migkasela su manga utan kapedʼu pinamula taman sa natangguban nin
su pamulan. 8 Na su ped menem na lu nangaulug kanu mapia a lupa. Na
minetu mambu taman sa nakaunga sa nakamagatus takep.”
Na nia pan pidtalu nu Isa al-Masih sa matanug na “Apia entain i aden
tangila nin a pakakineg na makikineg sa mapia.”
Su Maena nu Pakenalan
(Mataya 13:10-23; Markus 4:10-20)
9 Na inidsa lun nu ʼbpamangunut sa lekanin u ngin i maena nu pakenalan
nin a entu. 10 Na nia inisumpatʼu Isa al-Masih na “Inenggan kanu sa kasabut
kanu nakapagena a makapantag kanu kapendatu nu Kadenan. Ugaidʼa kanu
ped a manga taw a di ʼbpamaginugut na ibpamandu ku kanilan sa ukit a
pakenalan. Na natuman sia ba su nakadalem kanu kitab a
‘Matag silan ʼbpangingilay na dala ʼgkailay nilan,
matag silan ʼbpamakikineg na dala ʼgkatuntayan nilan.’ d
11 “Na nia maena nu pakenalan a entu na su manga uni na entu ba su
kadtalu nu Kadenan. 12 Na su ligidʼu lalan a naulugan nu manga uni na
Luk 8
Magi NT Final draft.indb 207 3/24/2021 2:46:16 PM
208
entu ba su manga taw a ʼbpamakikineg kanu kadtalu nu Kadenan. Na
guna lu su Datu na Giadsal na kinua nin su kadtalu nu Kadenan kanu
pamusungan nilan ka enggu di silan makapaginugut enggu di malipuas.
13 Na su watu menem a natangguban na paidu a lupa a naulugan nu
uni na entu ba menem su manga taw a ʼbpamakikineg kanu kadtalu nu
Kadenan. Na endaw i kinakinegʼilan kanu kadtalu nu Kadenan na tinalima
nilan taman sa napia a benal i ginawa nilan. Ugaidʼa dala gaid endalig su
kadtalu nu Kadenan lu kanilan. Nangagan bu i kinapaginugutʼilan ka guna
makatingguma su bataluan na tinaligkudan nilan su paginugutʼilan. 14 Na
su naulugan menemʼu uni a aden manga utan nin a sudangen na entu ba
menem su manga taw a ʼbpamakikineg kanu kadtalu nu Kadenan ugaidʼa
nabausan silan nu manga lidu na ginawa, kakawasan enggu kakiug sa
mapia enggu mawag tembu nangalapas su unga nilan. 15 Ugaidʼa su mapia
a lupa a naulugan nu uni na entu ba menem su manga taw a ʼbpamakikineg
kanu kadtalu nu Kadenan, na pinakikinegʼilan sa mapia taman sa tinalima
nilan sa senep sa atay. Na tinemigkel silan taman sa nakaunga sa mapia.”
Su Pakenalan pantag kanu Palitan
(Markus 4:21-25)
16 Na pidtalu pan nu Isa al-Masih i “Dala man temutud sa palitan a
dapengan nin udi na ibetadʼin kanu aungʼu katri ka nia pan mula na
ibetadʼin lu kanu ʼbpanaguan sa palitan ka enggu mailay nu ʼbpeludep
a taw su kaliwanagʼin. 17 Na maitu bun ba su kapendatu nu Kadenan a
nakapagena, na di bun mauget na makapayag bun. 18 Kagina ka
maitu na itagu nu sa ginawa su langun nu kadtalu ku ka apia entain
i makikineg kanu kadtalu nu Kadenan na kadsisinggumanan pan
su katuntay nin ugaidʼa su entain menem i dili makikineg na su paidu
a katuntay a nia nin kataw ka lekanin den na kuan pamun su entu.”
Su Kinakakapʼu Ina nu Isa al-Masih sa lekanin
(Mataya 12:46-50; Markus 3:31-35)
19 Na nakauma su ina nu Isa al-Masih apegʼu manga suledʼin a mama
lu kanu ʼbpangusiatan nin. Ugaidʼa sabap kanu madakel a taw na di
silan pakasupeg sa lekanin. 20 Na aden midtalu sa lekanin sa “Gulu, nan
sa liu su ina nengka enggu su manga suledʼengka a mama, pegkakapen
ka nilan.”
Luk 8
Magi NT Final draft.indb 208 3/24/2021 2:46:17 PM
209
21 Ugaidʼa nia nin pidtalu kanu manga taw na “Nia ku ina enggu
manga suled na su apia entain i ʼbpakikineg enggu penggalebek kanu
kadtalu nu Kadenan.”
Su Kinapatelen nu Isa al-Masih kanu Sambel
(Mataya 8:23-27; Markus 4:35-41)
22 Na aden isa a gay a nageda su Isa al-Masih kanu awang apegʼu
ʼbpamangunut lun na nia nin pidtalu kanilan na “Lemipag tanu kanu
lanaw.” Na linemipag mambu silan. 23 Na kanu kabpelipagʼilan
kanu lanaw na nakatulug su Isa al-Masih. Daka nakatingguma i mabandes
a benal a sambel taman sa sama bu di pakageled su awangʼilan.
24 Daka pinukaw nilan su Isa al-Masih sa nia nilan lun pidtalu na
“Mapulu! Mapulu, gedam ka! ʼGkaled tanu den!” Na mimbangun su Isa
al-Masih ka sinapalan nin su sambel enggu su bagel. Na tinemelen
mambu su sambel taman sa natekaw demun su kinalinaw nu lanaw.
25 Daka nia nin pidtalu kanu ʼbpamangunut lun na “Endaw den
nakasangul i saligʼu?” Na nangagaip silan enggu nagilekan taman sa
namakapamagidsaya silan sa “Entain a taw i nia ka apia su sambel
enggu bagel na ʼbpaginugut sa lekanin amaika pedsugun nin?”
Su Kinapagkapia kanu Mama a Inasukan na Saitan
(Mataya 8:28-34; Markus 5:1-20)
26 Na nakadunggu silan kanu dalepa nu manga taw sa Girasa a
nakadsalipag bun nu Galili. 27 Na kanu kinambaba nu Isa al-Masih kanu
awang na inalaw sekanin nu mama a taw bun kanu entu a dalepa. Na su
nia a mama na inasukan na manga saitan enggu nauget den di pembalegkas
enggu di den ʼbpaguli sa walay ka lu bu pegkakaleben kanu ʼbpamelebengan.
28 Na kanu kinailay nin kanu Isa al-Masih na linemalis sekanin sa matanug
enggu sinemugiud kanu ay nu Isa al-Masih sa nia nin pidtalu sa matanug
na “Isa a Tunggalʼu Kadenan a Mapulu sa Langun, di aku nengka den
ʼbpelusudi. ʼBpangenin ku sa leka i di aku nengka ʼbpelasaya.” 29 Na
nadtalu nin i entu sabap sa pidtaluan sekanin nu Isa al-Masih sa awan
nin su mama a entu. Ka madakel den man i kinaasuk lun nu saitan. Na
pegkandaduan sekanin nu manga taw lu enggu pedtamengan nilan pan
ugaidʼa penggetasen nu saitan su manga lantay-lantay a putaw enggu
ʼbpananggiten nin kanu tawan-tawan a dalepa.
Luk 8
Magi NT Final draft.indb 209 3/24/2021 2:46:18 PM
210
30 Na inidsan sekanin nu Isa al-Masih sa “Ngin i ngala nengka?” Nia
nin inisawal na “Sakian-kian,” kagina madakel den a saitan i minasuk
lun. 31 Na inipamagayukʼu manga saitan kanu Isa al-Masih i di pan silan
idtug kanu Kalut a Nangilem-kilem.
32 Na kanu entu ba mambu na aden madakel a benal a taw sa lupa lu
kanu pipi nu bakulud. Na pinangeni nu manga saitan kanu Isa al-Masih
i lu ba silan paasuken. Na sinugutan mambu silan nu Isa al-Masih.
33 Guna su maitu na linemiu su manga saitan kanu mama ka minasuk
silan lu kanu manga taw sa lupa. Daka su langun nu taw sa lupa na
namakadtatalaguy silan lu kanu matibeng a bakulud taman sa
namakatibpu silan kanu lanaw enggu nangaled.
34 Na guna mailay nu manga pedtuganul kanu manga taw sa lupa su
entu a nanggula nu ayamʼilan na midtatalaguy silan mamagayas lu kanu
siudad taman den kanu manga embala-bala pan a manga dalepa ka
pinanudtulʼilan su entu lu kanu manga taw. 35 Na madakel a taw i namelu
ka inilay nilan u ngin i nanggula. Na guna silan makauma kanu Isa
al-Masih na nailay nilan kanu adapan nu Isa al-Masih a ʼbpagagayan den
su mama a inasukan na manga saitan enggu nakambalegkas den taman
sa nakatidtu den i itungan nin. Daka nangagilekan su manga taw. 36 Na su
namakailay kanu entu a nanggula na inilakitʼilan kanu madakel a taw u
panun i kinapagkapia nin kanu mama a inasukan na manga saitan. 37 Daka
su langun nu taw lu kanu embala-bala a dalepa sa Girasa na pinangeni
nilan kanu Isa al-Masih i ganatan nin den silan kagina sangat a nagilekan
silan. Daka nageda den mambu su Isa al-Masih kanu awang ka gemanat
den. 38 Na su mama a naawan na manga saitan na inipamagayukʼin kanu
Isa al-Masih sa paunuten nin sekanin. Ugaidʼa pinauli sekanin nu Isa
al-Masih sa nia nin pidtalu na 39 “Uli ka, ka panudtul ka u ngin i pinggula
nu Kadenan sa leka.” Daka ginemanat den su mama ka inipayapatʼin
manudtul kanu siudad su pinakaidan lun nu Isa al-Masih.
Su Wata a Babay a Minatay enggu su Babay a Pebpulugu
kanu Dalemʼu Sapulu enggu Dua Lagun
(Mataya 9:18-26; Markus 5:21-43)
40 Na linemipag menem su Isa al-Masih kanu lanaw. Na inalaw sekanin
nu madakel a taw kagina ʼgkapagangapan nilan a benal sekanin. 41 Na
aden mama a bedtuan sa Yairus i nakauma. Sekanin i pegkamal kanu
Luk 8
Magi NT Final draft.indb 210 3/24/2021 2:46:19 PM
211
pedsambayangan nu manga Yahudi. Na sinemugiud sekanin kanu Isa
al-Masih ka pinangeni nin kanu Isa al-Masih i munut pan sekanin lu kanu
walay nin 42 kagina su tunggal a wata nin a babay a namakasapulu enggu
dua lagun i umulʼin na pebpaya. Na minunut mambu sekanin kani Yairus
a pidtalikupan silan nu makapal a benal a taw. 43 Na isa kanu madakel
ba a entu i babay a pebpulugu bu sa nakasapulu enggu dua lagun den.
Na naibpedʼin den i pantialian nin sa kapapenggamutʼin ugaidʼa da isa bu
i nakapagkapia kanu sakitʼin. 44 Guna sekanin makaubay kanu taligkudan
nu Isa al-Masih na inami nin su sanggayadʼu lambungʼu Isa al-Masih.
Daka midsambuta demun i kinatelen nu kapebpulugu nin. 45 Na inidsa nu
Isa al-Masih i “Entain i minami a nan sa laki?” Na uman i isa na midtalu
sa dikena silan. Daka nia pidtalu ni Pitru na “Mapulu, nalibet ka na
madakel a nia a taw enggu pedsasaseka silan.” 46 Ugaidʼa nia pidtalu nu
Isa al-Masih na “Aden minami sa laki ka nagedam ku i aden linemiu kanu
kabarakat ku.” 47 Na guna katawi nu babay i da i entu makapagena kanu
Isa al-Masih na sinemupeg sa lekanin a pegkegkelʼa gilek ka sinemugiud
kanu adapan nin ka pidtalu nin sa lekanin lu kanu madakel a taw u ngin
i sabapan na kinaami nin lun enggu kinadsambuta nu kinagkapia nu dalu
nin. 48 Na nia pidtalu nu Isa al-Masih sa lekanin na “Manga dua na suled,
su saligʼengka i napagkapia sa leka. Uli ka den sa malilintad.”
49 Na gagalu nu kapedtalu nu Isa al-Masih na aden nakauma lu a
nakabpun kanu walay ni Yairus. Nia nin pidtalu kani Yairus na “Su
wata nengka na minatay den, di ka den ʼbpagangga su Gulu.” 50 Ugaidʼa
nakinegʼu Isa al-Masih su pidtalu nu mama a entu. Daka nia pidtalu nu
Isa al-Masih kani Yairus na “Da ka ʼgkagilek, pakabagel ka i saligʼengka
ka ʼgkapia pamun sekanin.”
51 Guna su nakauma silan lu kanu walay ni Yairus na dala pinaunutʼu
Isa al-Masih lemudep lu kanu walay nia tabia na si Pitru, si Yuhan enggu
si Yakub enggu su ama enggu ina nu wata. 52 Na su manga taw lu na
ʼbpamanguliang sa matanug enggu ʼgkangalidu i ginawa nilan ka minatay
den su wata a entu. Ugaidʼa nia pidtalu nu Isa al-Masih na “Da kanu
ʼbpamanguliang ka dikena minatay i wata a nan, pedtulug bu sekanin.”
53 Na nadtatawan nilan sekanin kagina natawan nilan i minatay den su
entu a wata. 54 Daka inami nu Isa al-Masih su wata sia sa lima ka pidtaluan
nin sa “Bai, embangun ka.” 55 Na mimbalingan su ngiawa nu wata taman sa
midtagad-tagad embangun. Na inisugu nu Isa al-Masih i pakanen su wata.
Luk 8
Magi NT Final draft.indb 211 3/24/2021 2:46:19 PM
212
e 9:5 ipubpugʼu su libubukʼu ay nu Sia kanu adat-betadʼu manga Yahudi na nia ba i ukitʼilan sa
kapailay s f a pegkias silan. 9:8 Nabi Ilias Iganat kanu timpu nin na nakalima gatus lagun pan i naipus bagu nakauma su
Isa al-Masih sia sa dunia. Na sia kanu katuntay nu manga Yahudi na su Nabi Ilias na embalingan
sia sa dunia unan na kauma nu Masih. Sia nilan i entu kinandut kanu nakadalem kanu Kitab a
Inisulatʼu Nabi Malakias 4 ayat 5 taman sa 6.
56 Na sangat a nagaip su lukesʼu wata ugaidʼa inibpaliugatʼu Isa al-Masih
kanilan i di nilan edtalu-talun su entu ba kanu apia entain.
Su Kinasugu kanu Sapulu enggu Dua a Pinamili nu Isa al-Masih
(Mataya 10:5-15; Markus 6:7-13) 9 1 Na linimudʼu Isa al-Masih su sapulu enggu dua a pinamili nin ka
inenggan nin silan sa kabarakat enggu bagel sa kapamugaw kanu
manga saitan enggu kapagkapia kanu manga pedsakit. 2 Na sinugu nin silan
sa kapangusiat pantag kanu kapendatu nu Kadenan enggu kapagkapia kanu
aden manga sakitʼin. 3 Na pinanutuman nin silan sa “Da kanu edtatanggit
sa apia ngin kanu kandadalakaw nu: dala tudek, dala ʼbpanaguan, dala
pegken, dala kuleta enggu dala bun ped pan a balegkas. 4 Na apia endaw
i kaludepan nu a walay na lu kanu den ba tumpa taman sa kaganatʼu
menem kanu entu a dalepa. 5 Na apia endaw menem a dalepa i dili
temalima sa lekanu na ganati nu taman sa ipubpugʼu su libubukʼu ay nu e
kanu kasangulan nu manga taw lu a amadan sa sungkang kanilan.” 6 Daka
ginemanat den mambu su ʼbpamangunut kanu Isa al-Masih ka tinanebʼilan
den su langun nu embala-bala a manga dalepa ka inipangusiatʼilan den su
Mapia a Tutuma enggu pinagkapia nilan bun su manga pedsakit.
Su Kinalingasa na Itungan nu Datu Hirud
(Mataya 14:1-12; Markus 6:14-29)
7 Guna makauma sa pakinegan nu Datu Hirud su langun nu entu a
nanggula na di den pakatelen i manggiginawa nin ka aden midtalu sa
mimbibiag ʼbpaluman su Yahiya a Nanalawat. 8 Ugaidʼa nia pedtalun nu
ped a manga taw na sekanin su Nabi Ilias. f Su ped menem na isa
sekanin kanu manga nabi paganay a mimbibiag ʼbpaluman. 9 Na nia
pidtalu nu Datu Hirud na “Pinaputukan ku den man sa ulu su Yahiya.
Entain basi i mama a entu a ʼbpanudtulen nu manga taw?” Tembu
pidsamikalan mangilay nu Datu Hirud su Isa al-Masih.
Luk 8 , 9
Magi NT Final draft.indb 212 3/24/2021 2:46:20 PM
213
Su Kinapakan kanu manga Taw a manga Lima Ngibu i Kadakelʼin
(Mataya 14:13-21; Markus 6:30-44; Yuhan 6:1-14)
10 Na guna den makambalingan su manga sinugu nu Isa al-Masih
na pinanudtulʼilan sa lekanin su langun nu pinggula nilan. Entu pan ka
pinaunutʼu Isa al-Masih silan lu kanu dalepa a bedtuan sa Bitsaida sa da
kasipati. 11 Guna makinegʼu madakel a taw i lu ba silan mibpawang na
tinundugʼu manga taw silan. Na pidsakaw-sakaw mambu silan nu Isa
al-Masih sa mapia. Na nangusiat sekanin makapantag kanu kapendatu
nu Kadenan enggu pinagkapia nin su manga taw a aden manga sakitʼin.
12 Na guna su pedsukilep den na inubay sekanin nu sapulu enggu dua
a pinamili nin sa nia nilan lun pidtalu na “Nakadtawan-tawan i nia a
dalepa, paganat ka den i madakel a nia a taw ka enggu silan makalu
kanu manga inged taman den kanu embala-bala a dalepa lu ka enggu
silan makapangilay sa makan nilan enggu katulugan nilan.” 13 Nia
nin inisumpat kanilan na “Sekanu i enggay kanilan sa makan.” Na nia
nilan nadtalu na “Dala pegken tanu, nia tabia na lima timan bu a nia
a pan enggu dua timan a seda. Ngintu, mamasa tanu sa ipakan tanu
kanu langun nu taw a nia?” 14 Na su manga mama bu a tinemalabuk
na manga lima ngibu den i kadakelʼin. Na nia pidtalu nu Isa al-Masih
kanilan na “Pandudulumpukʼu silan mayan sa enggaga-limapulu
kataw.” 15 Na pinggula den mambu nu ʼbpamangunut lun su entu. 16 Na
kinua nu Isa al-Masih su lima timan a pan enggu su dua timan a seda
ka tinemingada sekanin kanu langit ka midsukul-sukul enggu pinugi
nin su Kadenan. Entu pan ka pidtebi-tebi nin ka inipatalagadʼin kanu
ʼbpamangunut lun lu kanu madakel a taw. 17 Daka nakakan su langun nu
taw taman sa nangausug silan. Na aden pan nangasama nu manga taw
keman a nia kadakel a nalimudan lun na sapulu enggu dua kabukag.
Su Kinataw nu Simiun Pitru u Entain su Isa al-Masih
(Mataya 16:13-20; Markus 8:27-30)
18 Na isa a gay na nangeni-ngeni su Isa al-Masih ugaidʼa lu bun su
ʼbpamangunut lun. Na inidsan silan nu Isa al-Masih sa “Entain aku kanu
kapegkasabutʼu madakel a taw?” 19 Na nia nilan inisawal na “Seka kun
su Yahiya a Nanalawat, na nia menem kadtalu nu ped na seka kun su
Nabi Ilias, su ped menem na isa ka kun kanu manga nabi paganay a
Luk 9
Magi NT Final draft.indb 213 3/24/2021 2:46:21 PM
214
g 9:23 pamusayn nin su kayu nin a pinambalawaga Su nia a kadtalu na inukit bu sa bayuk a
nia nin maena na dait a taliman nu taw su kamalasayan a matala nin kanu kapaginugutʼin kanu
Isa al-Masih sa apia nia nin pan kaaden i ipatay nin.
mimbibiag ʼbpaluman.” 20 Na nia nin menem inidsa kanilan na “Ugaidʼa
sa lekanu na entain aku?” Na nia inisumpatʼi Pitru na “Seka su Masih
a inibpasadʼu Kadenan.” 21 Na inibpaliugatʼu Isa al-Masih kanilan i apia
sakataw na dala muna edtaluan nilan lun su nia.
Su Mauma a Kamalasayan nu Isa al-Masih enggu su ʼBpamangunut lun
(Mataya 16:21-28; Markus 8:31-9:1)
22 Na pidtalu nin pan kanu ʼbpamangunut lun i “Su Kaka nu Manusia
na dait a mukit sa madakel a kamalasayan enggu dait a ikias sekanin
nu ʼgkangaunutan nu manga Yahudi enggu su manga mapulu nu
ʼbpamangurban taman den kanu manga gulu nu pangitaban. Na imatayan
sekanin ugaidʼa kanu ikatelu nin gay na embibiag sekanin ʼbpaluman.”
23 Daka pidtalu nin kanu langun nu manga taw lu i “U entain i miug
mabaluy a makaunut sa laki na dait a lipatanan nin su kiugʼu ginawa
nin enggu uman-uman gay na dait a pamusayn nin su kayu nin
a pinambalawaga g ka munut sa laki. 24 Ka apia entain i kiugan nin
lemipuas su umulʼin na makin madala sa lekanin su entu. Ugaidʼa
apia entain menem i kadalan na umul sabap sa laki na makatalima sa
uyag-uyag a da taman nin. 25 Na ngin i katagan nin kanu taw amaika
makua nin su langun nu kakawasan sa dunia ugaidʼa di nin matalima
su uyag-uyag a da taman nin? 26 Na apia entain a taw i ikaya nin i
ʼbpaginugut sekanin sa laki enggu kanu kadtalu ku na ikaya bun sekanin
nu Kaka nu Manusia kanu katingguma nin a linangkapan nu sigay
enggu su sigay nu Ama taman kanu sigay nu manga malaikat a suti.
27 Ugaidʼa saben-sabenal a pedtalun ku sa lekanu i di matag matay su
ped sa lekanu sia taman sa di nilan mailay su kapendatu nu Kadenan.”
Su Kinasigay nu Isa al-Masih
(Mataya 17:1-8; Markus 9:2-8)
28 Na nakalabi sakapadian i naipus kanu kinadtalu nu Isa al-Masih sa
entu, na pinaunutʼin si Pitru, Yuhan enggu Yakub ka tinemakedeg silan
kanu palaw ka nangeni-ngeni silan. 29 Na gagalu nu kabpangeni-ngeni nu
Isa al-Masih na midsalin su palasʼin a migkaputi a benal su balegkasʼin a
Luk 9
Magi NT Final draft.indb 214 3/24/2021 2:46:22 PM
215
pedsigay. 30-31 Na nakatekaw demun ʼbpapayag i dua kataw a mama
a pedsigay bun, na su Nabi Musa enggu Nabi Ilias su entu. Inimbitiala
nilan su Isa al-Masih pantag kanu kapatay nin a kahanda nu Kadenan a
mangagan den ʼgkauma lu sa Awrusalim. 32 Na si Pitru enggu su manga
pedʼin na minatay na tulug ugaidʼa endaw i kinagedamʼilan na nailay
nilan su sigay nu Isa al-Masih enggu su dua kataw a manga mama a
pedtindeg kanu ubay nin. 33 Na kanu kapengganatʼu dua kataw a entu a
mama kanu Isa al-Masih na nia pidtalu ni Pitru sa lekanin na “Mapulu,
mapia ka sia tanu. Basi mapia u mumbal kami sa telu timan a balal:
satiman i leka, satiman i kanu Nabi Musa enggu satiman menem i kanu
Nabi Ilias.” Na nadtalu nin i entu sabap sa di nin den ʼgkatawan u ngin i
edtalun nin. 34 Na gagalu nu kapedtalu ni Pitru na nakatekaw demun silan
natangguban na gabun. Na nagilekan su ʼbpamangunut lun. 35 Daka aden
suala a nakabpun kanu gabun sa nia nin pidtalu na “Nia ba su Tunggal
a wata ku a pinamili ku. Pakikinegʼu sekanin.” 36 Endaw i kinapupusʼu
suala na sakataw nu Isa al-Masih bun den lu kanu pedtindegan nin. Na da
i entu muna edtalu-talua nu ʼbpamangunut lun kanu apia entain.
Su Kinapagkapia nu Isa al-Masih kanu Wata a Inasukan na Saitan
(Mataya 17:14-18; Markus 9:14-27)
37 Na kanu kinagkapita na mimbaba su Isa al-Masih enggu su telu
kataw a ʼbpamangunut lun ebpun kanu palaw, na inalaw menem silan
nu madakel a taw. 38 Na aden mama lu kanu madakel a taw a ʼbpelalis sa
“Gulu, ʼbpangenin ku sa leka i ilay ka pan su wata ku a mama a tunggal.
39 Inasukan sekanin na saitan enggu pakatekaw demun pakalalis enggu
papegkegkelen nu saitan taman sa papembula-bulan nin su ngali nin. Na
papegkapasangan nin a benal enggu tatapʼin ʼbpagasukan. 40 Na pinangeni
ku kanu ʼbpamangunut sa leka i paawan nilan pan su saitan ugaidʼa dala
nilan magaga.” 41 Na nia nadtalu nu Isa al-Masih na “Ngin den a kada na
salig i nia a manga taw saguna! Sangat a namakasibay kanu den! Ngin
ba i kaugetʼa kadtangen ku sa lekanu enggu katigkel ku sa lekanu? Isia
nengka i wata nengka a nan.” 42 Na gagalu na kapedtundan nin kanu wata
na tinunggad menemʼu saitan su wata ka sinaingʼin. Ugaidʼa pidtaluan nu
Isa al-Masih su saitan sa awan nin su wata taman sa migkapia mambu
su wata, entu pan ka inimbalingan nin su wata kanu ama nin. 43 Na su
langun nu manga taw na nangagaip kanu entu a kabarakatan nu Kadenan.
Luk 9
Magi NT Final draft.indb 215 3/24/2021 2:46:23 PM
216
Su Kinapayagʼu Isa al-Masih kanu Manggula nin
(Mataya 17:22-23; Markus 9:30-32)
Kanu kapegkagaipʼu manga taw kanu langun nu pinggula nin na
pidtalu nin kanu ʼbpamangunut lun i 44 “Di nu ʼbpelipatani su nia ba
a pedtalun ku sa lekanu a su Kaka nu Manusia na ipalad den lu kanu
manga kuntela nin.” 45 Ugaidʼa di nilan ʼgkasabutan su pedtalun nin ka
inipagena kanilan su maena nu entu ka enggu di nilan ʼgkatuntayan. Na
ʼgkagilekan menem silan ʼbpagidsa pantag kanu maena nin.
Su Badtug sa Langun sia kanu Kapendatu nu Kadenan
(Mataya 18:1-5; Markus 9:33-37)
46 Guna su maitu na mibpapalawa su ʼbpamangunut lun u entain
kanilan i badtug sa langun. 47 Ugaidʼa ʼgkatawan bun nu Isa al-Masih
su ʼgkapagitungʼilan tembu kinemua sekanin sa wata ka pinadtindegʼin
sia kanu ubay nin 48 ka nia nin pidtalu kanilan na “Apia entain i
temalima sa maya ba kanu manga wata a nia sabap sa ʼbpaginugut
sekanin sa laki na mana bun saki i tinalima nin. Na apia entain i
temalima sa laki na tinalima nin bun su sinemugu sa laki. Ka u entain
i ibaba nin i ginawa nin kanu manga pedʼin na entu ba i mabadtug sa
langun.”
Su Tidtu a Tampil
(Markus 9:38-40)
49 Na nia pidtalu ni Yuhan kanu Isa al-Masih na “Mapulu, aden nailay
nami a ʼbpamugaw sa saitan a sia nin ipenggulalan kanu ingala nengka
na sinapalan nami kagina dikena tanu sekanin kaped.” 50 Na nia pidtalu
nu Isa al-Masih sa lekanin na “Di nu sekanin pedsapali kagina apia
entain i di pedsungkang sa lekanu na tampilʼu.”
Su Kapedsangulʼu Isa al-Masih ʼBpawang sa Awrusalim
51 Na sagay-sagay na pegkasiken bun su kutika a kapambalingan
kanu Isa al-Masih lu sa sulega na tinalangedʼin mambu sa ginawa nin
i lemu sekanin sa Awrusalim. 52 Sinemugu sekanin sa taw a pinauna
nin lu sa kanu inged a Samaria ka enggu nilan ʼgkapagadilan su
kapegkauma nin. 53 Ugaidʼa da kiug su manga taw sa Samaria sa katalima
Luk 9
Magi NT Final draft.indb 216 3/24/2021 2:46:24 PM
217
h 9:53 da kiug su manga taw sa Samaria sa katalima nilan lun Na nia sabapan na da katalima
nu taw sa Samaria kanu Isa al-Masih na kagina ʼgkuntelaya su taw sa Samaria enggu su taw sa
Awrusalim a s i u manga taw a Yahudi. 9:60 Isaligʼengka den kanu namamatay i kalebengʼilan kanu namamatay Na su nauna sia
a nalabit a namamatay na inukit sa bayuk a nia nin maena na su taw a di ʼbpaginugut kanu Isa
al-Masih na timbang a minatay den sia kanu kailay lun nu Kadenan. Na su ikadua menem a
nalabit a namamatay na su taw a minatay den, da den giginawan nin.
nilan lun h ka nasabutan nilan i lu sekanin pebpawang sa Awrusalim.
54 Na guna mailay nu ʼbpamangunut lun a si Yakub enggu Yuhan su entu
na nia nilan pidtalu kanu Isa al-Masih na “Mapulu, u miug ka bu na
mangeni kami sa apuy a ganat sa sulega ka idadsangʼami kanilan ka
enggu silan ʼgkabinasa.” 55 Ugaidʼa linengian silan nu Isa al-Masih ka
dinaway nin. 56 Guna su maitu na lu silan minangay kanu ped a dalepa.
Su Kaunut kanu Isa al-Masih
(Mataya 8:19-22)
57 Na sia kanu kabpelalakaw nilan na aden mama a midtalu sa
“Munut aku sa leka sa apia endaw ka ʼbpawang.” 58 Na nia pidtalu
nu Isa al-Masih sa lekanin na “Su manga asu sa damakayu na aden
manga pesu nilan a kapangintelenan enggu su manga papanuk sa
kawang-kawangan na aden manga salagʼilan a kapangintelenan ugaidʼa
su Kaka nu Manusia na dala dalepa nin a kapangintelenan nin.”
59 Na nia menem pidtalu nu Isa al-Masih kanu sakataw a mama na
“Unut ka sa laki.” Ugaidʼa nia inisumpatʼu mama na “Mapulu, pauli aku
pan muna ka apasen ku pan lemebeng su ama ku.” 60 Nia inisumpatʼu
Isa al-Masih sa lekanin na “Isaligʼengka den kanu namamatay i
kalebengʼilan kanu namamatay. i Ka nia ka enggula na ipayagʼengka
su kapendatu nu Kadenan.”
61 Na aden menem midtalu sa “Mapulu, munut aku sa leka. Ugaidʼa
muli aku pan ka magetaw aku muna kanu sakambinabatan ku.” 62 Na
nia inisumpatʼu Isa al-Masih sa lekanin na “Apia entain i demadu a
malibpes i kalengi nin na di makadait kanu kapendatu nu Kadenan.”
Su manga Sinugu nu Isa al-Masih 10 1 Na ulian nu entu na namili su Mapulu a su Isa al-Masih sa
pitupulu enggu dua a manga mama ka sinugu nin menem silan sa
enggaga-dua kataw lu kanu manga dalepa a kahanda nin a ʼbpagangayan
Luk 9 , 10
Magi NT Final draft.indb 217 3/24/2021 2:46:25 PM
218
j 10:13, 15 Su nalabit sia a Kurasin, Bitsaida enggu Kapurnaum n k a siudadʼu manga taw a Yahudi. 10:13 Su Tair enggu Sidun na siudadʼu manga taw a dikena-Yahudi a badtug silan sa
kadaluakan. Mailay su nia sia kanu Kitab a Inisulatʼu Nabi Isayas 23 enggu sia kanu Kitab a
Inisulatʼu Nabi Isikil 26 taman sa 28. Mailay bun su nia sia kanu Kitab a Inisulatʼu Nabi Amus
1 ayat 9 taman sa 10 enggu sia kanu Kitab a Inisulatʼu Nabi Joel 3 ayat 4. Mailay bun su nia sia
kanu Kitab a Inisulatʼu Nabi Zakaria 9 ayat 2 taman sa 4.
nin. 2 Na nia nin pidtalu kanilan na “Su pedsabpeten na madakel den a
benal ugaidʼa paidu bu i gumagalebek. Kagina ka maitu na pangeni nu kanu
kigkuan kanu pedsabpeten i semugu pan sekanin sa manga ped pan a
manga gumagalebek kanu pedsabpeten nin. 3 Na ganat kanu den! Ugaidʼa
tanudi nu i pedsugun ku sekanu a mana manguda a manga bili-bili lu kanu
manga taw a mana asu a pakagkaid. 4 Na da kanu edtatanggit sa ʼbpanaguan
sa kuleta atawa ka apia ngin a taguan maitu bun i ampisʼa ay. Di nu den
pedsalam su apia entain a madsumbakʼu. 5 Na apia endaw i kaludepan nu
a walay na salamʼu su kigkuan lun sa ‘Assalamu Alaikum.’ 6 Na amaika
malilini sa kalilintad su taw a pegkaleben lu na embarakat i entu kanilan.
Ugaidʼa amaika dili na di embarakat i entu kanilan. 7 Na apia entain i
temalima sa lekanu na lu kanu den ba edtangen. Lu kanu den ba kan enggu
inem sa endaw taman i maatulʼilan sa lekanu ka nanget man a matalima
nu gumagalebek su sukay nin. Na da kanu den magalat-alat sa walay.
8 “Apia entain i temalima sa lekanu a dalepa na kan nu i apia ngin i
italagadʼilan sa lekanu. 9 Pagkapia nu su apia entain a pedsakit kanu entu ba
a dalepa enggu edtalu nu kanilan i ‘Su kapendatu nu Kadenan na masupeg
den a benal sa lekanu.’ 10 Ugaidʼa apia endaw a dalepa i di temalima sa
lekanu na lu kanu kanu manga lalan ka edtalu nu i 11 ‘Apia su libubuk kanu
dalepa nu a nia a nakadeket kanu manga ay nami na pubpugen nami pamun
sa amadan sa sungkang sa lekanu. Ugaidʼa tanudi nu i nia, su kapendatu nu
Kadenan na masupeg den a benal.’ 12 Na pedtalun ku sa lekanu i su entu ba
a dalepa a da talima sa lekanu na labi a maugat i kukuman kanilan sia kanu
Gay nu Harikiamat kumin kanu dalepa a Sudum.”
Su manga Siudad a da Edtaubat
(Mataya 11:20-24)
13 Na nia nin pidtalu na “Duan-duan nu den a manga taw sa Kurasin
enggu sekanu a manga taw sa Bitsaida! j Ka u mana bu man ka lu bu
sa dalepa a Tair enggu Sidun k nanggula su kangagaipan a pinggula
Luk 10
Magi NT Final draft.indb 218 3/24/2021 2:46:26 PM
219
ku sa lekanu na nauget den man silan mimbalegkas sa saku enggu
minayan kanu aw a tanda na kapedtaubatʼilan. 14 Ugaidʼa labi a maugat
i kukuman sa lekanu kumin kanu manga taw sa Tair enggu Sidun sia
kanu Gay nu Harikiamat. 15 Sekanu menem a manga taw sa Kapurnaum
na ngintu, nia nu kataw na pakasugkul kanu den sa langit? Dikena, ka
lu kanu man makaidtug sa naraka!”
16 Pidtalu pan nu Isa al-Masih kanu manga pedsugun nin i “Apia
entain i maginugut sa lekanu na saki bun i pinaginugutan nin. Na
apia entain menem i kemias sa lekanu na inikias aku nin bun. Na apia
entain i kemias sa laki na inikiasʼin bun su sinemugu sa laki.”
Su Mapia a Tudtulan nu manga Sinugu
17 Na guna makambalingan su pitupulu enggu dua a manga sinugu na
sangat a ʼgkangapia i ginawa nilan sa nia nilan ʼgkangadtalu kanu Isa
al-Masih na “Mapulu, apia su manga saitan na pakapaginugut sa lekami
sabap kanu ingala nengka.” 18 Nia inisumpatʼu Isa al-Masih kanilan
na “Nailay ku a mana kilat a nakadadsang su *Datu na Giadsal ganat
sa sulega. 19 Ilay nu! Inenggan ku sekanu sa bagel sa kadakudakʼu kanu
manga nipay enggu ulang sa di kanu kagkaidan taman sa kalawanan
nu su bagelʼu Datu na Giadsal a kuntela nu. 20 Nia mauli sa entu na da
kanu pedsisigalaw sabap kanu kinapaginugutʼu manga saitan sa lekanu
ugaidʼa edsisigalaw kanu sabap sa nakasulat den su manga ngala nu lu
sa sulega.”
Su Kinagalaw nu Isa al-Masih
(Mataya 11:25-27; Mataya 13:16-17)
21 Na kanu entu bun ba a manga kutika na sangat a pinagkagalaw nu
Suti a Ruh su Isa al-Masih. Na nia nin pidtalu na “Hu Ama a Mapulu
a pendatu sa sulega enggu dunia, pebpugin ku seka kagina inipagena
nengka su langun nu entu kanu manga taw a balaitungan enggu
mangategel sia sa dunia ugaidʼa lu nengka inipayag kanu manga taw a
da gaid sabutʼin. Benal man Ama a nia man ba i pakasuat sa leka.”
22 Na pidtalu pan nu Isa al-Masih i “Saki i tinapenayan nu Ama ku
kanu langun-langun. Dala isa bu a mataw u entain su Wata nia tabia
na su Ama. Dala bun isa a mataw u entain su Ama nia tabia na su Wata
enggu su manga taw a mapamili nu Wata a payagan nin lun.”
Luk 10
Magi NT Final draft.indb 219 3/24/2021 2:46:27 PM
220
l 10:27 Ebpun i nia sia kanu Diutirunumi 6 ayat 5 enggu Libitikus 19 m ayat 18 sia kanu Kitab Taurat. 10:33 Su manga taw sa Samaria na di ibpagayun nu manga taw a Yahudi.
23 Na sinangulan nu Isa al-Masih su ʼbpamangunut lun ka
pidtalu nin sa dala ped a nakakineg lun i “Sangat den i kapia
nin sa lekanu ka nailay na mata nu su ngin i ʼgkailay nu saguna.
24 Ka nia ku madtalu sa lekanu na madakel kanu manga nabi enggu
manga datu i ʼgkapaginagkay nilan i kailay nilan kanu ngin i
ʼgkailay nu ugaidʼa dala nilan mailay enggu kakinegʼilan kanu
ngin i ʼgkakinegʼu ugaidʼa dala nilan makineg.”
Su Pakenalan pantag kanu Taw sa Samaria
25 Na aden isa a gulu nu pangitaban nu manga Yahudi a sinemupeg
kanu Isa al-Masih ka batalun nin sekanin sa nia nin lun inidsa na “Gulu,
ngin i dait a enggulan ku asalʼa matalima ku su uyag-uyag a da taman
nin?” 26 Nia inisawalʼu Isa al-Masih na “Ngin i nakadalem sia kanu
kitab? Ngin i natuntayan nengka lun?” 27 Na nia inisumpatʼu gulu na
“‘Ikalimu nengka su Kadenan a Mapulu sa senep sa atay nengka, senep
kanu ginawa nengka enggu kanu itungan nengka taman den kanu
langun nu ʼgkagaga nengka’ enggu ‘Ikalimu nengka su pedʼengka sa
mana bun kanu kakalimu nengka kanu ginawa nengka.’ ” l 28 Nia pidtalu
nu Isa al-Masih na “Nakasugat su sawalʼengka. Na entu ba i enggula ka,
ka enggu nengka matalima su uyag-uyag a da taman nin.” 29 Kagina ka
pegkiugan nu gulu nu pangitaban a itindegʼin su ginawa nin na inidsa
nin menem kanu Isa al-Masih i “Entain ba i nadtalu a ped ku?”
30 Na nia inisumpatʼu Isa al-Masih sa ukit a pakenalan na “Aden
mama a ʼbpelu sa Yariku ebpun sa Awrusalim. Na pinagayanan sekanin
nu manga tulisan na linuwasan nilan enggu pinametay nilan taman
sa initagakʼilan a sama bu da matay. 31 Na natabu i aden pedsagad a
ʼbpangurban kanu entu ba a lalan. Na guna nin mailay su entu a mama
na makin nin sinibayan. 32 Na maitu bun ba aden menem minukit a
pedtiakap kanu Suti a ʼBpagagaman. Na pidtulikan nin bu su entu ba
a mama enggu sinibayan nin. 33 Na aden menem ʼbpagukit a mama a
taw sa Samaria m ugaidʼa guna nin mailay su mama a entu na sangat a
nalat i nanamʼin lun. 34 Na inubay nin ka binubusan nin sa lana enggu
alak entu pan ka binausan nin su manga pali nu mama. Na inilulan nin
Luk 10
Magi NT Final draft.indb 220 3/24/2021 2:46:29 PM
221
kanu ayamʼin ka pidtapikʼin lu kanu walay a pembayadan a pedtulugan
ka lu nin ba tiniakapan. 35 Na kanu kinagkapita na binayadan nin sa
dua kadinarius su kigkuan kanu walay a entu. Nia nin pan pidtalu kanu
kigkuan na ‘Tiakapi ka sekanin ka endaw i di ganapan nu nia ba a
kuleta na bayadan ku bu sa leka kanu kambalingan ku sia.’ ”
36 Na nia inidsa nu Isa al-Masih kanu gulu na “Entain kanu telu kataw
a entu a minukit i tidtu a tagapeda nu mama a pinagayanan nu manga
tulisan?” 37 Na nia inisumpatʼu gulu nu pangitaban na “Su nalimu sa
lekanin.” Daka nia pidtalu nu Isa al-Masih sa lekanin na “Maitu bun ba i
enggula ka, ilingi ka su entu.”
Su Kinakakapʼu Isa al-Masih kani Marta enggu Mariam
38 Na kanu kabpelalakaw nu Isa al-Masih enggu su ʼbpamangunut lun
na nakauma silan sa manga kawalayan. Na aden lu babay a bedtuan sa
Marta a napatalus kanilan lu kanu walay nin. 39 Na aden ali nin a bedtuan
sa Mariam a lu demun ʼbpagagayan kanu ubay nu ay nu Isa al-Masih
ka ʼbpakikinegen nin su kangadtalu nin. 40 Ugaidʼa madakel a benal i
penggalebeken ni Marta tembu di den pakatuganul kanu penggalebeken
nin. Na minubay sekanin ka pidtalu nin kanu Isa al-Masih i “Mapulu, da
demun sa leka i pinadtaday aku na ali ku a nan sa kabpamagatul sia?
Edtalu ka pan a nan sa lekanin i tabangan aku nin.”
41 Nia inisumpatʼu Isa al-Masih sa lekanin na “Marta, Marta, ʼgkalidu
i ginawa nengka enggu ʼgkasimpang ka nu madakel a galebekan.
42 Ugaidʼa nia nin kabantang na sawalu bu man i nasisita nu taw. Na su
pinamili ni Mariam na nia ba i mapia na di den i nia maawa sa lekanin.”
Su Kinapamandu makapantag sa Kapangeni-ngeni
(Mataya 6:9-13; Mataya 7:7-11) 11 1 Na aden isa a gay a ʼbpangeni-ngeni su Isa al-Masih lu kanu
isa a dalepa. Na guna sekanin makapasad na su sakataw kanu
ʼbpamangunut lun i midtalu sa “Mapulu, pamandu kami pan u panun
i ukit a kapangeni-ngeni a mana su kinapamandu nu Yahiya kanu
ʼbpamangunut lun.” 2 Nia pidtalu nu Isa al-Masih kanilan na “Amaika
mangeni-ngeni kanu na maya ba i ukit a kapangeni-ngeni nu:
‘Hu Ama nami a lu sa sulega,
dait man a ʼbpagadatan su ingala nengka a suti.
Luk 10 , 11
Magi NT Final draft.indb 221 3/24/2021 2:46:29 PM
222
Ibpangeni-ngeni nami i makalangkap den sia sa liwawaw
na dunia su kapendatu nengka.
3 Enggi kami sa makan kanu uman-uman gay.
4 Ampun ka su kabaladusan nami sa mana bun su kinaampun
nami kanu mindusa sa lekami. Di kami nengka semuguti
sa masasat.’ ”
5 Na pidtalu pamun nu Isa al-Masih kanu ʼbpamangunut lun i “Upama
ka aden sa lekanu i aden pakatʼin a lemu sa lekanu ka mamukaw sa luk
i gay sa nia nin edtalun na ‘Sunged aku pan sa telu timan a pan 6 kagina
aden pakat ku a nakauma a ganat pan sa mawatan. Na dala pakapakan
ku lun.’ 7 Ngintu, nia isawalʼu ʼbpamukawn a entu na ‘Di aku nengka den
pedsamuka ka nakapamintu aku den enggu ʼbpelenek kami den kanu
manga wata ku. Di ku den makaenggay sa leka i ʼbpangenin nengka a
nan’? 8 Na nia ku madtalu sa lekanu na apia ʼgkapauk pan pembangun
su pakatʼin asalʼa makaenggay nin kanu pakatʼin su ʼbpangenin nin na
makambangun bun sekanin ka inggay nin su endaw taman i nasisita nu
pakatʼin ka makaya u di nin embangunan. 9 Na pangeni kanu man ka
enggan kanu, pangilay kanu ka makatun kanu, panutuk kanu ka ukan
kanu. 10 Ka apia entain man i mangeni na makatalima, na su ʼbpangilay
na makatun enggu su ʼbpanutuk na kaukan. 11 Na entain ba sa lekanu a
manga lukes i amaika mangeni su wata nin sa seda na nia nin inggay na
nipay, 12 atawa ka u mangeni sa leman na nia nin inggay lun na ulang?
13 Na apia ngin den man i kawagʼa palangay nu na katawan nu menggay
sa mapia su wata nu. Na nia pan a entu su Ama nu a lu sa sulega a
ʼbpagenggay kanu Suti a Ruh kanu apia entain a mangeni lun!”
Su Isa al-Masih enggu su Datu na Giadsal
(Mataya 12:22-30; Markus 3:20-27)
14 Na aden isa a gay a pembugawn nu Isa al-Masih su saitan a di
papedtalu kanu taw a inasukan nin. Na guna nin mabugaw su entu
kanu mama a inasukan nin na nakadtalu su mama. Na sangat a
nangagaip su madakel a taw. 15 Ugaidʼa su ped na nia nilan pedtalun
na “Su Datu na Giadsal a datu nu manga saitan i minenggay lun sa
bagel sa kabpamugaw nin kanu manga saitan.” 16 Su ped menem na
kiugan nilan matalu su Isa al-Masih sa ukit a kapegesʼilan lun mangeni
sa kapailay nin sa tanda a ebpun kanu Kadenan. 17 Ugaidʼa ʼgkatawan
Luk 11
Magi NT Final draft.indb 222 3/24/2021 2:46:30 PM
223
bun nu Isa al-Masih su ʼgkapagitungʼilan tembu nia nin pidtalu kanilan
na “Apia endaw a pendatuan ka mambad-bad su manga taw nin na
su entu a pendatuan na dili makadtindeg sa mauget. Na maitu bun su
sakambinabatan na amaika mambad-bad na di mauget na makabpipitas.
18 Na maitu bun ba, amaika su Datu na Giadsal ka mambad-bad su
pendatuan nin na panun ba i kadtindegʼu entu a pendatuan nin? Nia nu
pedtalun na su kabpamugaw ku sa saitan na sia pakanggulalan kanu
kabarakatʼu Datu na Giadsal. 19 Na amaika maitu na endaw menem
pakabpun su kabarakatʼu ʼbpamangunut sa lekanu sa kabpamugaw
nilan sa saitan? Nia nin kabantang na silan mismu i mangimbenal sa
lekanu sa dikena pakatidtu su ʼgkapagitungʼu a nan sa laki. 20 Ugaidʼa
amaika menem ka ʼbpamugaw aku sa saitan sia pakanggulalan kanu
kabarakatʼu Kadenan, na nia nin maena na nakatingguma den sa lekanu
su kapendatu nu Kadenan. 21 Ka su mama a mabagel a minggumatalem
sa mabagel sa kapedtamengʼin kanu walay nin na di kadadagan su
kaaden nin. 22 Ugaidʼa amaika nia lemudep sa lekanin i mabagel pan
sa lekanin na makua su manga matalemʼin a pedsaligan nin enggu
pamagumunen nu lemudep lun su manga kaaden nin.”
23 Na pidtalu pan nu Isa al-Masih i “Su di temampil sa laki na
pedsungkang sa laki enggu su di temabang sa laki sa kapangenggat
kanu manga taw na papedsibay kanu manga taw.”
(Mataya 12:43-45)
24 Na pidtalu bun nu Isa al-Masih i “Amaika mawa su saitan sia kanu
lawasʼu taw na edsugud-sugud den temegel kanu tawan-tawan a dalepa
ka mangilay menem sa kagkalebenan nin. Na amaika di sekanin
makatun na nia nin mapagitung na ‘Embalingan aku lu kanu andang a
pegkalebenan ku a inasukan ku.’ 25 Na sia kanu kambalingan nin ka nia
nin lun kailay i napamayupasan taman sa pibpia-pianan a benal 26 na
lemiu sekanin ka magakat pan sa pitu timan a manga saitan a lawan
pan sa lekanin i kawagʼa palangay nin ka masuk silan kanu entu ba a
taw taman sa lu den ba silan ʼgkaleben. Na nia manggula nu entu ba
a taw na labi pan i kapasangʼa magedamʼin kumin kanu nauna a entu a
nagedamʼin.”
27 Na guna nin mapasad edtalu su entu na aden babay lu kanu
madakel a taw i midtalu sa matanug sa “Mapia den a benal kanu babay
Luk 11
Magi NT Final draft.indb 223 3/24/2021 2:46:31 PM
224
n 11:30 Su tanda a nanggula nu Nabi Yunus na makapantag kanu kinalamed sa lekanin nu masela
a seda sa kanu dalemʼu nakatelu gay. Na guna maipus i entu na initubpa sekanin nu seda lu kanu
dedsan a bibiag bun taman sa nangusiat sekanin kanu manga taw sa Ninibah sa edtaubat silan.
a mimbata sa leka enggu napasusu sa leka!” 28 Na nia inisumpatʼu
Isa al-Masih na “Labi a mapia kanu taw amaika makikineg enggu
maginugut kanu kadtalu nu Kadenan.”
Su Tanda a sia Nakanggulalan kanu Nabi Yunus
(Mataya 12:38-42)
29 Na guna su pegkadakel-pegkadakel bun su manga taw na nia
pidtalu nu Isa al-Masih na “Sekanu a manga taw sa saguna a timpu
na baladusa, pakapangingalap kanu sa tanda ugaidʼa dala man tanda
a makapailay sa lekanu nia tabia na su tanda a sia nakanggulalan
kanu Nabi Yunus. 30 Kagina su nanggula nu Nabi Yunus na tanda n kanu
manga taw sa Ninibah na maitu bun ba su manggula nu Kaka nu Manusia
na tanda kanu manga taw sa saguna a timpu. 31 Na sia kanu Gay nu
Harikiamat na embuat su puteli nu dalepa a Siba ka sugaten nin sa
kawagib su manga taw ba a nia sa saguna a timpu a da pakikineg
kagina sekanin na apia lu pan ebpun sa tedtabʼa dunia na nagapas bun
sa kapakikinegʼin kanu manga mapia a ilemu nu Nabi Sulaiman. Ugaidʼa
sekanu, na apia san den sa lekanu su labi lawan pan kumin kanu Nabi
Sulaiman na da nu bun sekanin pakikinega. 32 Na embuat bun su manga
taw sa Ninibah amaika mauma den su Gay nu Harikiamat ka sugaten
nilan sa kawagib su manga taw ba a nia sa saguna a timpu kagina su
manga taw sa Ninibah na midtaubat silan guna nilan makineg su
usiatan nu Nabi Yunus. Ugaidʼa sekanu, na apia san den sa lekanu su labi
lawan pan kumin kanu Nabi Yunus na da kanu bun edtataubat.
Su Palitan nu Badan
(Mataya 5:15; Mataya 6:22-23)
33 “Dala taw a temutud sa palitan a nia mauli lun na idalungʼin udi na
dapengan nin, ka nia pan mula na ibetad kanu ʼbpanaguan sa palitan
ka enggu mailay nu ʼbpeludep a taw su kaliwanagʼin. 34 Su mata nengka
i palitan nu badan nengka. Amaika matingaw su entu na ʼgkaliwanag
su badan nengka ugaidʼa amaika malebug su mata nengka na mana ka
bun naputusʼa malibuteng. 35 Na ingati ka a benal su maliwanag ba a
Luk 11
Magi NT Final draft.indb 224 3/24/2021 2:46:32 PM
225
o 11:42 manga paninu Su nalabit sia a manga paninu na manganaut a pamumulan a bedtuan sa
mint p enggu rue sa basa a English. 11:44 lebeng a da tanda nin a ʼgkadampuan nu taw Sia kanu adat-betadʼu manga taw a
Yahudi na u kadampuan nilan su lebeng na ʼgkaharam silan na di silan mapakay a semimba
kanu Kadenan kanu dalemʼu pitu gay.
entu sa ʼgkalibuteng. 36 Na kagina ka maitu na amaika lemangkap kanu
badan nengka su kaliwanag sa dala mailay nengka lun a kalibutengan
na ʼgkaliwanag sa tidtu-tidtu sa mana palitan a pakatayaw sa leka.”
Su Kinadaway nu Isa al-Masih kanu manga Taw a Lusud kanu
Lumpukan a Parisiyu enggu su manga Gulu nu Pangitaban
(Mataya 23:1-36; Markus 12:38-40)
37 Na guna makapasad mangusiat su Isa al-Masih na inenggat sekanin
keman nu isa kanu manga taw a lusud kanu lumpukan a Parisiyu.
Na minunut mambu su Isa al-Masih a tinemalus magagayan lu kanu
lamisan a pegkanan. 38 Na nagaip su taw a lusud kanu lumpukan a
Parisiyu ka nailay nin a kineman su Isa al-Masih a dala pamuanaw.
39 Daka nia pidtalu nu Isa al-Masih sa lekanin na “Sekanu a manga
taw a lusud kanu lumpukan a Parisiyu na ʼbpelimpiun nu su liu na
tagayan nu enggu lampay nu ugaidʼa su dalemʼu atay nu na napenu na
da makalila enggu kadaluakan. 40 Sekanu a da manga akalʼin! Dikena
ba su nangaden kanu lawas tanu na sekanin bun i nangaden kanu atay
tanu? 41 Kagina ka maitu na edsakat kanu sa senep sa atay kanu manga
miskinan ka kanu maya ba a ukit na malimpiu su atay nu.
42 “Na duan-duan nu den a manga taw a lusud kanu lumpukan a Parisiyu
ka apia man su manga paninu o nu enggu su manga ʼgkamun nu a nasabpetʼu
na pedsakatan nu ugaidʼa ipedtalipenda nu su kaenggay sa kawagib enggu
su kakalimu nu kanu Kadenan. Dait man a menggay kanu sa edsakat
ugaidʼa di nu ipedtalipenda su langun nu entu a labi a balapantag.
43 “Na duan-duan nu ka nia den masela sa ginawa nu na sekanu
i makapagagayan kanu ayanan nu badtug a taw lu kanu manga
pedsambayangan tanu a manga Yahudi. Kalilinian nu gaid i
kapagadatan kanu nu manga taw lu kanu manga padian.
44 “Na duan-duan nu den, ka su palangay nu na makalagid kanu
sa lebeng a da tanda nin a ʼgkadampuan nu taw p sa di nilan katawan
i lebeng besen.”
Luk 11
Magi NT Final draft.indb 225 3/24/2021 2:46:33 PM
226
45 Na isa kanu manga gulu nu pangitaban nu manga Yahudi i midtalu
sa “Gulu, su kinadtalu nengka sa nan na pakaamung kami pakabpayan.”
46 Na nia inisumpatʼu Isa al-Masih na “Maitu bun su sekanu a manga
gulu nu pangitaban, duan-duan nu den ka inipapananggitʼu kanu manga
taw su maugat a it a mapasang a ʼbpananggiten inunta na di nu demun
silan matika temabang sa kagkapegkagʼu entu.
47 “Na duan-duan nu den ka inumbalan nu mambu sa tampat su
manga nabi a nia bun minimatay lun na su manga kalukesan nu. 48 Na
su pinggula nu ba a entu na amadan sa naayunan nu su kinaimatay
nu manga kalukesan nu kanu manga nabi ka silan i ʼbpangimatay na
sekanu menem i ʼbpagumbal sa tampatʼilan. 49 Na kagina ka maitu na sia
luyud kanu ilemu nu Kadenan na pidtalu nin i ‘Mapasugu aku lu kanilan
sa manga nabi enggu ped pan a masugu. Na nia pakaidan kanilan na
pangimatayan su ped enggu su ped menem na pakapasangan.’ 50 Tembu
ba sekanu a manga taw sa saguna a timpu na kawagiban kanu den sa
kinaigisʼu lugu nu langun nu manga nabi iganat pan kanu kinalimbag
kanu dunia 51 iganat den kanu Habil a inimatayan taman den kanu
Zakaria a inimatayan lu kanu pageletan nu Suti a ʼBpagagaman enggu
kanu pegkurbanan. Na edtalun ku sa lekanu i sekanu a manga taw sa
saguna a timpu na kawagiban kanu kanu langun nu entu.
52 “Sekanu a manga gulu nu pangitaban na duan-duan nu den ka
inipagena nu su gunsi a wagib a makauka kanu ʼbpanuntutan. Na
sekanu ba a nan i di pegkiug ʼgkalusud lu ba enggu ʼbpagungenen nu su
pegkiug makalusud lu ba.”
53 Kanu kinaliu nu Isa al-Masih kanu walay na linudsuan sekanin
semungkangʼu manga gulu nu pangitaban enggu manga taw a lusud
kanu lumpukan a Parisiyu. Na pinangingidsan nilan sekanin sa apia
ngin den 54 ka aden a entu na aden madtalu nin a makasenditʼilan lun.
Su Pakembangʼu manga Taw a Lusud kanu Lumpukan a Parisiyu
(Mataya 10:26-27) 12 1 Na ngibu-ngibuan den a manga taw i ʼgkangalimud taman sa
pakandadampuaya den silan. Na nia pidtalu nu Isa al-Masih kanu
ʼbpamangunut lun na “Pangingat kanu sa kanu pakembangʼu manga taw
a lusud kanu lumpukan a Parisiyu a su kabpamagigilingʼilan. 2 Ka da
man inipagena a di makapayag atawa ka da natangguban a di kasawan.
Luk 11 , 12
Magi NT Final draft.indb 226 3/24/2021 2:46:34 PM
227
3 Tembu apia ngin i edtalun nu sia kanu malibuteng na makineg bun
lu kanu malinawag enggu apia ngin i ipagedunga nu sia kanu bilik na
makapayag bun kanu adapan nu madakel a taw.
Su Dait a Ikagilek
(Mataya 10:28-31)
4 “Na nia ku madtalu sa lekanu manga pakat na da kanu magilek kanu
manusia a nia nin bu ʼgkagaga ʼbpagimatay na su badan, ka liu sa entu
na dala den ʼgkagaga nilan. 5 Ugaidʼa edtalun ku sa lekanu u entain i
dait a ikagilek. Su Kadenan bu i dait a ikagilek kagina sekanin bu i aden
bagelʼin sa kaidtug sa naraka kanu taw ulian nu kapatay nin tembu ba
edtalun ku sa lekanu i dait a ikagilekʼu sekanin. 6 Ugaidʼa apia ka maitu
na apia su manga papanuk a pamugun a mababa den sa langun i alaga
nin na dala isa bu kanilan i idtalipenda nu Kadenan. 7 Apia su kadakelʼu
bukʼu na katawan nu Kadenan. Tembu da kanu magilek sa manggula ka
labi paman i kabalapantagʼu kumin kanu manga pamugun.
Su Kapaginugut kanu Isa al-Masih enggu su Dili Kapaginugut lun
(Mataya 10:32-33; Mataya 12:32; Mataya 10:19-20)
8 “Na edtalun ku sa lekanu i apia entain i ipayagʼin sia kanu adapan
nu manga taw i ʼbpaginugut sekanin sa laki na idsaksi bun sekanin nu
Kaka nu Manusia sia kanu adapan nu manga malaikatʼu Kadenan i
nalusud sekanin sa laki. 9 Ugaidʼa apia entain menem i kemias sa laki
sia kanu adapan nu manga taw na ikias bun sekanin kanu adapan nu
malaikatʼu Kadenan. 10 Na apia entain i edtalu sa sungkang kanu Kaka
nu Manusia na maampun bun ugaidʼa apia entain i semakutu kanu Suti
a Ruh na di den maampun.
11 “Na amaika pananggiten kanu nilan lu kanu pedsambayangan nu
manga Yahudi atawa ka iadap kanu nilan lu kanu manga ʼbpangukum
enggu ʼgkangaunutan na di nu ʼbpelidua i ginawa nu sa panun i
kapaninindegʼu kanu ginawa nu udi na u ngin i edtalun nu, 12 ka su entu
demun ba a kutika na su Suti a Ruh i temutulu sa lekanu sa ngin i dait a
edtalun nu.”
13 Na aden mama lu kanu madakel a taw i midtalu kanu Isa al-Masih
sa “Gulu, edtalu ka pan kanu kaka ku sa umunan aku nin pan kanu
inibpusaka nu ama nami.” 14 Na nia inisumpatʼu Isa al-Masih na “Manga
Luk 12
Magi NT Final draft.indb 227 3/24/2021 2:46:35 PM
228
dua na suled na entain i minenggay sa laki sa kawagib sa kapagumun
ku sa lekanu kanu inibpusaka sa lekanu?” 15 Na pidtalu bun nu Isa
al-Masih kanu madakel a taw i “Edsipat kanu enggu pangingat kanu
sa kanu langun na ukit a di kasukul ka su uyag-uyagʼu na dikena
ʼgkailay sia kanu kadakelʼu kakawasan nu ka aden pamun lawan
kanu entu.”
16 Pidtalu pamun nu Isa al-Masih kanilan su nia a pakenalan sa “Aden
mama a kawasa a mapia gaid i kabpagunga nu pamumulan nin. 17 Na
nia nin nadtalu sa ginawa na ‘Ngin guna i enggulan ku ka da den besen
ʼgkabetadan ku kanu manga nasabpet ku?’ 18 Daka nia nin napagitung
na ‘Nia ku besen enggulan na ipageba ku su manga kamalig ku ka
mapatindeg aku sa labi pan i kasela nin a kamalig a kabetadan ku kanu
langun nu nasabpet ku enggu kanu ped pan a kaaden ku. 19 Entu pan ka
nia ku edtalun sa ginawa ku na “Madakel den i nalimud ku a kaaden a
mausal ku sa mangauma pan a timpu. Na nia ku bun den enggulan na
keman, minem enggu mapakapia sa ginawa.” ’ 20 Ugaidʼa nia pidtalu nu
Kadenan sa lekanin na ‘Da sabutʼengka! Saguna bun ba a nia a magabi
na tebpeden den su napasʼengka. Na entain saguna i kapianan kanu
linimudʼengka a nan kanu ginawa nengka?’
21 “Na maitu ba i manggula nu taw a lemimud sa kakawasan kanu
ginawa nin ugaidʼa miskinan sia kanu adapan nu Kadenan.”
(Mataya 6:25-34)
22 Na nia pan pidtalu nu Isa al-Masih kanu ʼbpamangunut lun na
“Kagina ka maitu na nia ku madtalu sa lekanu na di nu ʼbpelidua i
ginawa nu sa kauyagʼu sa u ngin i kanen nu atawa ka su kambalegkasʼu.
23 Ka nia man labi a balapantag na su ginawa kumin kanu makan enggu
su badan kumin kanu balegkas. 24 Na nia nu ilay na su manga uwak,
dikena silan ʼbpamula atawa ka pedsabpet, dikena bun silan ʼbpelimud
sa makan ugaidʼa su Kadenan i papegkan kanilan. Na sekanu pan a entu
a labi a balapantag kumin kanu manga uwak? 25 Na entain sa lekanu i
sia kanu kapegkalidu na ginawa nin na makapagkalendu nin su umulʼin
sa apia sakauras bu? 26 Na u apia su paidu a entu ka di nu ʼgkagaga
penggula na ngintu ka ʼbpelidun nu pamun i ginawa nu kanu manga ped
pan a manga nasisita? 27 Nia nu man edsusuliman na su manga ulak u
panun i kapegkasela nilan. Dikena silan penggalebek atawa ka ʼbpagaul
Luk 12
Magi NT Final draft.indb 228 3/24/2021 2:46:36 PM
229
ugaidʼa edtalun ku sa lekanu i apia su Ragya Sulaiman a kawasa den
a benal na dala kalepengi nu kapia na balegkasʼin su kapia nu apia
satiman bu kanu manga ulak ba a nia. 28 Na su manga utan kanu benday
na pedtuganulen bun nu Kadenan apia sagugunay bu i kabpaguyagʼin
ka kanu temundug a gay na tutungen bun, na nia pan a entu i sekanu?
Nga den a kanautʼa salig i lekanu a nan kanu Kadenan. 29 Na di nu den
gaid ʼbpelidui sa ginawa su kapangilay nu sa makan nu enggu kainemʼu.
30 Ka su manga taw a dala sabutʼin kanu Kadenan na maitu bun ba i
ʼbpaginapasen nin. Na ʼgkatawan bun man nu Ama nu a lu sa sulega su
ngin i nasisita nu. 31 Ugaidʼa nia nu man paginapas na su kapendatu nu
Kadenan ka su langun nu nia ba na matalima nu bun.
Su Kakawasan lu sa Sulega
(Mataya 6:19-21)
32 “Na sekanu a paidu bu a ʼbpamangunut sa laki na di nu ʼbpelidua
i ginawa nu ka su Ama a su Kadenan na pinamili kanu nin den a
makalusud kanu kapendatu nin. 33 ʼBpapasa nu su langun nu manga
kaaden nu ka ipangalimuan nu kanu manga pakanasisita. Na limud
kanu sa kaaden lu sa sulega a di pegkalat enggu di makan na anay
enggu di kasupegan na tanegkawn. 34 Ka u endaw man i kakawasan nu
na lu bun ba i pamusungan nu.
35 “Tatapʼu adil i ginawa nu enggu palalayun nu su kaliwanagʼu
palitan nu. 36 Na nia nu ilingi na mana su manga panunugun a
ʼbpagangapan nilan su mapulu nilan ebpun sa kawingan sa kauma nin
ka enggu nilan kaukan semambut. 37 Na ngin den i kapia nin kanu
manga panunugun amaika kauman nu mapulu nilan a dikena silan
pedtulug ka pagangapan nilan demun su kapegkauma nu mapulu
nilan. Na nia ku madtalu sa lekanu na edsambi sekanin sa balegkas
ka paayanen nin silan taman sa talagadan nin sa makan. 38 Amaika
makauma su mapulu nilan sa luk i gay atawa ka magan mapita na ngin
den i kapia nin kanu manga panunugun a entu amaika kauman nin
silan a penggedam pamun enggu adil. 39 Ka mana bun man su kigkuan
kanu walay, na u ʼgkatawan nin bu u kanu i kauma nu tanegkawn na
di nin sugutan a kalusudan su walay nin. 40 Na dait a adil kanu sa apia
ngin a kutika kagina su kauma nu Kaka nu Manusia na kanu kutika a
dikena nu ʼbpagantapen.”
Luk 12
Magi NT Final draft.indb 229 3/24/2021 2:46:37 PM
230
q 12:49 Su apuy sia a nalabit na nia kapagitungʼu ped a alim na nia nin maena na kukuman nu Kadenan,
su ped menem na kabpipitas i maena nin sabap sa su ped na di ʼbpaginugut r kanu Isa al-Masih. 12:50 Su salawat na nia nin maena sia na kamalasayan enggu kapatay.
Su Kasaligan a Panunugun
(Mataya 24:45-51)
41 Na nia inidsa ni Pitru na “Mapulu, ngintu, su pakenalan ba a nia
na sekami bu i ʼgkasugatʼin atawa ka apegʼu langun nu taw?” 42 Nia
inisumpatʼu Mapulu na “Ngin ba i dait a ula-ula nu matidtu enggu
balaitungan a ʼgkasaligan nu mapulu kanu langun nu panunugun sa
kapakan kanilan sa kanu timpu na kakan? 43 Na mapia den a benal kanu
panunugun u muli su mapulu nin na kauman sekanin a penggalebeken
nin su inisalig lun. 44 Na saben-sabenal a pedtalun ku sa lekanu i
isaligʼin su langun nu kaaden nin kanu entu ba a panunugun. 45 Ugaidʼa
amaika su panunugun ka nia nin mapagitung na kagina ka dala pamun
lu su mapulu nin, na ludsuan nin mametay su pagidsan nin bun a
panunugun magidsan i babay enggu mama. Na mamakut sekanin
keman enggu minem taman sa endalangutan. 46 Na su mapulu nu entu a
panunugun na muli kanu manga gay a di nin ʼbpagantapen enggu kanu
manga kutika a di nin katawan. Na lupet-lupeten nin su panunugun a
entu taman sa itampungʼin kanu manga taw a dikena ʼbpamaginugut.
47 “Amaika su panunugun ka apia katawan nin bun su ipedsugu sa
lekanin nu mapulu nin ugaidʼa dikena sekanin adil atawa ka di nin
penggalebeken na siksan sekanin sa mapasang. 48 Ugaidʼa su panunugun
a di nin katawan i ipedsugu sa lekanin lun nu mapulu nin na apia
makanggalebek sekanin sa dait a isiksa lun na mapegkag bu a siksa
i matalima nin. Na u entain i madakel i nakaenggay lun na madakel
bun i mapangilay lun enggu u entain i madakel i inisalig lun na
madakel bun i mapangeni lun.”
Su Masih i Sabapan na Kadsusungkanga nu manga Taw
(Mataya 10:34-36)
49 Na nia pan pidtalu nu Isa al-Masih na “Sinemia aku ka enggu ku
madtapik kanu manga taw su apuy, q na nia ku ʼgkapangingalap na
kemaleg den. 50 Ugaidʼa aden pan dait a kaukitan ku a salawat r na taman
sa di pan matuman su entu ba na di pan makatelen i manggiginawa ku.
Luk 12
Magi NT Final draft.indb 230 3/24/2021 2:46:38 PM
231
51 Nia nu kataw ka su kinasia ku sa dunia na kalilintad i madtatanggit
ku? Edtalun ku sa lekanu i dikena kalilintad i madtatanggit ku ka
kabpipitas. 52 Na iganat saguna na su sakambinabatan a lima kataw na
makabpipitas, su telu kataw na sungkang kanu dua kataw, maitu bun
ba su dua kataw na sungkang menem kanu telu kataw. 53 Na su ama
na sungkang kanu wata nin a mama enggu su wata menem a mama na
sungkang menem kanu ama nin. Na su ina menem na sungkang kanu
wata nin a babay enggu kanu mamanugang lun a babay. Na su wata a
babay na sungkang menem kanu ina nin enggu su mamanugang a babay
na sungkang kanu panugangan nin a babay.”
Su Kataw kanu Pilatasʼu manga Timpu
(Mataya 16:2-3)
54 Na pidtalu pamun nu Isa al-Masih kanu madakel a taw i “Amaika
makailay kanu sa gabun a pakabpun sa sedepan na ʼgkatawan nu
semambut i mulan, na ʼgkatuman su entu. 55 Amaika magedamʼu
menem i semanggiup su sambel sa laya na ʼgkatawan nu i manenang, na
ʼgkatuman su entu. 56 Manga taw a dikena senep sa atay i kabpagagama
nin! Katawan nu a benal ʼbpilatas su ula-ula nu gay sia kanu kapegkailay
nu kanu kawang-kawangan enggu kanu sanggiupʼu sambel. Ugaidʼa
ngintu ka di nu katawan ʼbpilatas su manga tanda kanu ʼgkanganggula
sa saguna a manga timpu?
Su Pantag sa Kapagayun nu Nagukag
(Mataya 5:25-26)
57 “Na ngintu ka di nu makapaayun su ginawa nu sa ngin i dait atawa
ka wagib? 58 Amaika aden taw a mangaden sa leka sa bitiala taman sa
pananggiten ka nin sa walay na kukuman na paginatul ka i kapagayun
nu gagalu na di kanu pan pakauma kanu walay nu kukuman ka tabia
bun ka tabanan ka na ipalad ka nu ʼbpangukum kanu tameng ka enggu
ka mabilanggu. 59 Na nia ku madtalu sa leka na taman sa di nengka
kabayadan langun na di ka makaliu lu ba.”
Su Pantag kanu manga Kabaladusan nu Taw 13 1 Kanu entu demun ba a kutika na aden manga taw lu a
pidtalu nilan kanu Isa al-Masih su pantag kanu manga taw sa
Luk 12 , 13
Magi NT Final draft.indb 231 3/24/2021 2:46:39 PM
232
Galili a pinangimatayan nu Pilatu sa timpu na kapegkurban nilan lu kanu
Suti a ʼBpagagaman. Na nakadsimbul su lugu nilan kanu lugu nu manga
ayam a ipegkurban nilan. 2 Na nia inisumpatʼu Isa al-Masih na “Ngintu,
nia nu kataw ka sabap kanu nanggula nilan a entu na labi a baladusa
silan kumin kanu ped a taw sa Galili? 3 Dikena! Ugaidʼa nia ku madtalu
sa lekanu na dait a edtataubat kanu ka mamamatay kanu bun langun a
pagidsan nilan. 4 Na su nanggula nu sapulu enggu walu kataw a entu a
minatay lu sa Silaum a naudtangan nu malambeg a ʼbpanandengan, na
ngintu, nia nu kataw ka labi a baladusa silan kumin kanu ped a taw sa
Awrusalim? 5 Dikena! Nia ku madtalu sa lekanu na dait a edtataubat
kanu ka mamamatay kanu bun langun a pagidsan nilan.”
6 Na pidtalu pan nu Isa al-Masih su nia a pakenalan kanilan a “Aden
isa a mama a aden pinamula nin a kayu a igus lu kanu ʼbpamumulanan
nin sa ubas. Na kinakapʼin su entu ka inilay nin u aden makua nin lun
a unga. Ugaidʼa dala natun nin. 7 Na nia nin pidtalu kanu pedtuganul sa
entu na ‘Nakatelu lagun den i kapembabalingan ku sia sa kabpangilay sa
unga nu kayu a nia, ugaidʼa dala pamun ʼgkatun ku. Na makin ka tibpad
ka pakasikut bu.’ 8 Ugaidʼa nia inisumpatʼu pedtuganul na ‘Mapulu,
di ka pan pedtibpad, ilayn ta pan sa nia ba a lagun, kakalan ku muna i
embala-bala lun ka taguan ku sa makapagkasebud lun. 9 Ka basi munga
den sa temundug a lagun. Ugaidʼa amaika di pamun munga na entu pan
ba ka tibpad ka.’ ”
Su Babay a Nabekut
10 Aden isa a gay a nangusiat su Isa al-Masih lu kanu walay a
pedsambayangan nu manga Yahudi kanu Gay nu Kabpangintelenen.
11 Na aden mambu babay lu ba a nakasapulu enggu walu lagun den i
kapapedsakit lun nu saitan. Na di makambetel edtindeg ka nabekut
den sekanin. 12 Na guna mailay nu Isa al-Masih na tinawagʼin ka nia
nin lun pidtalu na “Babu, ʼgkapia ka den kanu sakitʼengka a nan.” 13 Na
dinapenetan nin su babay. Na midsambuta demun i kinagkapia nin ka
nakadtindeg den sa matidtu. Daka pinugi mambu nu babay su Kadenan.
14 Ugaidʼa nalipunget su ʼgkaunutan nu walay a pedsambayangan ka
napagkapia su Isa al-Masih kanu Gay nu Kabpangintelenen. Na nia
pidtalu nu ʼgkaunutan a entu kanu manga taw na “Aden nem gay a
ipenggalebek, na entu ba i kasia nu ka enggu kanu makapagkapia,
Luk 13
Magi NT Final draft.indb 232 3/24/2021 2:46:40 PM
233
dikena kanu Gay nu Kabpangintelenen.” 15 Na nia inisumpatʼu
Mapulu a su Isa al-Masih na “Sekanu a manga dikena senep sa atay i
kabpagagama nin, dikena ba pembekalan nu su sapi nu atawa ka su
kimarʼu kanu Gay nu Kabpangintelenen ka enggu nu pakapainem? 16 Na
su tupu nu Nabi Ibrahim a nia a babay na nakasapulu enggu walu lagun
na pinayuk bu nu Datu na Giadsal sa kinapadsakitʼin lun, na dikena ba
dait a kabutawanan bun sekanin apia Gay nu Kabpangintelenen?”
17 Na kanu kinadtalu nu Isa al-Masih sa entu na nayan su manga
ʼbpagatu lun. Saleta na sangat a napia i ginawa nu manga taw sabap
kanu pinggula nin a kangagaipan.
Su Pakenalan pantag kanu Lagasʼu Mustasa
(Mataya 13:31-32; Markus 4:30-32)
18 Na daka inidsa nu Isa al-Masih i “Ngin basi i palasʼin atawa ka
kalagidan kanu kapendatu nu Kadenan? 19 Na mana bun i nia su lagasʼu
ʼgkamun a mustasa a inisaudʼu mama kanu pamumulanan nin. Na
minetu enggu migkasela taman sa mimbaluy a mana kasela na kayu a
ʼgkadsalagan na manga papanuk su manga sapakʼin.”
Su Pakenalan pantag kanu Pakembang
(Mataya 13:33)
20 Inidsa nu Isa al-Masih ʼbpaluman i “Ngin basi i kalagidan ku kanu
kapendatu nu Kadenan? 21 Nia nin kalagidan na mana bun su paidu bu a
pakembang a inisimbulʼu babay kanu inadumʼin a manga tenga sa saku i
kadakelʼin a arina. Na kinemembang su langun nu entu ba a inadumʼin.”
Su Masimpit a Bengawan
(Mataya 7:13-14; Mataya 7:21-23)
22 Na gagalu nu sia sa lalan su Isa al-Masih ʼbpawang sa Awrusalim
na ʼbpamandun nin su manga taw lu kanu ʼgkangaukitan nin a manga
dalepa enggu manga siudad. 23 Na aden minidsa lun sa “Mapulu, ngintu,
paidu bu a taw i makalipuas?” Na nia inisumpatʼu Isa al-Masih na
24 “Paginapasʼu i kaludepʼu kanu masimpit a bengawan kagina nia ku
madtalu sa lekanu na madakel man i ʼbpaginapas lun ʼbpeludep ugaidʼa
di silan pakaludep. 25 Kagina amaika embuat den su kigkuan kanu walay
ka pamintuan nin den su bengawan na matag kanu bu makadtindeg lu
Luk 13
Magi NT Final draft.indb 233 3/24/2021 2:46:41 PM
234
sa liu a mapanampakʼu su pintu sa nia nu madtalu na ‘Mapulu, bukati
kami pan.’ Na nia nin isumpat na ‘Di ku sekanu kangatawan, di ku
katawan u endaw kanu ebpun.’ 26 Na nia nu menem makasumpat na
‘Sekitanu bun namegkan enggu namanginem taman sa nakapamandu
ka pan lu sa lekami.’ 27 Ugaidʼa ʼbpalumanan nin edtalu i ‘Di ku sekanu
kangatawan, di ku katawan u endaw kanu ebpun. Awa kanu sia langun,
manga taw a daluaka.’
28 “Na makapaguguliang kanu den taman sa makapangingiteg kanu
ka mailay nu su Nabi Ibrahim, su Nabi Iskak enggu su Nabi Yakub apeg
den nu ped a manga nabi a lu silan sa sulega a pendatuan nu Kadenan
na sekanu menem na paawan kanu. 29 Na aden pan ped a manga taw
i mamakauma a ebpun sa sebangan enggu sedepan enggu ebpun sa
ilud enggu laya a mamung keman kanu kanduli sia kanu kapendatu
nu Kadenan. 30 Na saben-sabenal a pedtalun ku sa lekanu i aden kanu
manga taw saguna a nakatagu sa ulian i makatagu silan sa unan enggu
su manga nakatagu menem sa unan na makatagu menem sa ulian.”
Su Kinalidu na Ginawa nu Isa al-Masih kanu Awrusalim
(Mataya 23:37-39)
31 Na kanu entu ba a kutika na aden namakauma a manga taw a
lusud kanu lumpukan a Parisiyu. Na nia nilan pidtalu kanu Isa al-Masih
na “Awa ka den sia, ka pegkiugan ka ʼbpagimatay nu Datu Hirud.”
32 Na nia pidtalu nu Isa al-Masih kanilan na “Edtalu nu sa mana nipay
a entu i palangay nin i ‘ʼBpamugaw aku pan sa manga saitan enggu
papegkapia aku pan sa aden sakitʼin. Na maitu bun ba i enggulan ku
namag na namisendaw ku pan mapasad i langun na penggalebeken ku
a nia.’ 33 Ka nasisita a temalus aku kanu lakaw ku saguna, namag enggu
namisendaw ka di mapakay a matay su nabi sa liu na Awrusalim.
34 “Manga taw sa Awrusalim! Sekanu man i ʼbpangimatay kanu manga
nabi enggu ʼbpamengel sa watu kanu manga sinugu san sa lekanu a
sabapan na kapatay nilan. Nakapila-pila ku den sekanu pegkiugan
ʼbpelimud sa katuludu ku sa lekanu a mana bun kanu ina nu manuk a
ʼbpelekepan nin su manga pipisʼin ugaidʼa di kanu pegkiug. 35 Ilay nu,
tagaken den nu Kadenan su dalepa nu. Na pedtalun ku den ba a nia sa
lekanu i di aku nu den mailay ʼbpaluman nia tabia na mauma pan su gay
a edtalun nu den i ‘Palihalan su pakauma a sinugu nu Kadenan.’ ”
Luk 13
Magi NT Final draft.indb 234 3/24/2021 2:46:42 PM
235
Su Mama a ʼBpangulebaw i Lawasʼin a Pinagkapia nu Isa al-Masih 14 1 Na aden isa a gay a Gay nu Kabpangintelenen a lu kineman
su Isa al-Masih kanu walay nu isa a ʼgkaunutan nu lumpukan
a Parisiyu. Na pedsipatan sa mapia nu manga taw lu su Isa al-Masih.
2 Saleta na aden lu ba mama a ʼbpangulebaw i lawasʼin a sama
bu di pebpatay. 3 Na inidsa nu Isa al-Masih kanu manga gulu nu
pangitaban enggu kanu manga taw a lusud kanu lumpukan a Parisiyu
i “Ngintu, inisugut kanu kitab i kapagkapia kanu sakit sa kanu Gay nu
Kabpangintelenen atawa ka dala?” 4 Ugaidʼa dala nilan sumpati su Isa
al-Masih. Daka dinapenetan nu Isa al-Masih su mama ka pinagkapia nin,
entu pan ka pinauli nin.
5 Nia pidtalu nu Isa al-Masih kanilan na “U aden sa lekanu i maulug i
wata nin atawa ka sapi nin lu kanu kalut kanu Gay nu Kabpangintelenen
na ngintu, di nu kuan semambut?” 6 Na di nilan ʼgkasumpatan su entu
ba a idsa nu Isa al-Masih.
Su Ula-ula a Kababa na Muletad enggu su Kapangalimuan
7 Guna masipatʼu Isa al-Masih kanu manga ana i ʼbpamagagawan
nilan ʼbpagagayan su ʼbpagagayanan nu manga mapulu na pidtalu nin
su nia a pakenalan kanu langun nu taw a tinemalabuk lu sa 8 “Amaika
patalabuken ka kanu pegkalilangan na da ka magagayan lu kanu
ʼbpagayanan nu manga mapulu ka basi aden mapulu pan sa leka a
pinatalabuk 9 na supegan ka nu napatalabuk sa leka ka edtalun nin
i ‘Awa ka pan san ka sekanin i pebpagagayanen san ba.’ Na sabap sa
entu na kayan ka, enggu lu ka makaayan kanu mababa sa langun a
ʼbpagagayanan. 10 Ugaidʼa sabap sa entu na amaika aden mapatalabuk
sa leka na lu ka ayan kanu ʼbpagagayanan nu mababa a taw. Na amaika
makauma su napatalabuk sa leka na edtalun nin i ‘Pakat, sia ka ayan sa
mapia a nia a ʼbpagagayanan.’ Na amaika maitu, na malu naenggan ka
sa kabalapantag kanu adapan nu manga taw lu. 11 Kagina apia entain
man i taw a ipulu nin i ginawa nin na makababa enggu apia entain
menem i ibaba nin i ginawa nin na makapulu.”
12 Na pidtalu bun nu Isa al-Masih kanu napatalabuk lun i “Amaika
ʼgkanduli ka na di ka menggat su pakatʼengka, suledʼengka atawa ka
pagali nengka enggu su kawasa a pagubay nengka ka kanu temundug na
Luk 14
Magi NT Final draft.indb 235 3/24/2021 2:46:43 PM
236
silan menem i menggat sa leka, na amaika maitu na nabalasan ka den
kanu kapianan nengka. 13 Ugaidʼa u ʼgkanduli ka na nia ka pangenggat
na su manga miskinan, su manga di pamakalakaw, su manga tiud
enggu su manga di pamakailay 14 ka amaika maitu na sangat i kapia
nin su entu sa leka kagina di ka nilan magaga mamalas. Na su Kadenan
i mamalas sa leka kanu gay a kambibiagʼu manga taw a initimbang sa
ikelas.”
Su Pakenalan kanu Masela a Kanduli
(Mataya 22:1-10)
15 Guna makinegʼu isa kanu manga mama a ʼbpamagagayan lu kanu
lamisan su entu na nia nin pidtalu kanu Isa al-Masih na “Ngin den i
kapia nin kanu taw amaika makakan sa kanduli sia kanu kapendatu nu
Kadenan.” 16 Ugaidʼa nia inisumpatʼu Isa al-Masih sa lekanin sa ukit a
pakenalan na “Aden mama a ʼbpagadil sa masela gaid a kanduli taman
sa nagakat sa madakel a taw. 17 Na guna mauma su gay a kapegkanduli
na pinaangayan nin kanu panunugun nin su langun nu pinangenggatʼin
sa nia nin edtalun na ‘Sia kanu den ka naadil den su kanduli.’ 18 Ugaidʼa
nangumbal den sa dalinan su uman i isa. Su nauna a napangenggat na
nia nin pidtalu na ‘Samaya na nakapamasa aku sa lupa na nasisita a
mailay ku su entu. Idtud-tud aku nengka lun bu.’ 19 Su sakataw menem
na nia nin pidtalu na ‘Aden napamasa ku a sawati a sapi a kapun. Na
saguna ba a nia i kabpagilay ku lun. Idtud-tud aku nengka lun bu.’ 20 Na
su ikatelu menem na nia nin pidtalu na ‘Bagu aku pamun kinawing
tembu di aku pan makatalabuk.’
21 “Na minuli su panunugun ka pinanudtulʼin su langun na entu kanu
mapulu nin. Na sangat a nalipunget su mapulu nin sa nia nin pidtalu
na ‘Pamagayas ka, lu ka kanu manga lalan enggu manga kalsada nu
siudad ka pangenggat ka su langun nu manga miskinan, su manga di
pamakalakaw, su manga di pamakailay enggu su manga tiud.’ 22 Daka
pinggula den mambu nu panunugun su inisugu lun sa nia nin pidtalu na
‘Mapulu, nanggula ku den su inisugu nengka ugaidʼa maluwag pamun lu
sa ludep.’
23 “Nia pidtalu nu mapulu na ‘Lu ka menem kanu manga lalan
kanu liu nu siudad ka pamagayuki ka su apia entain a mailay nengka
sa kasia nin ka enggu mapenu su walay ku. 24 Ka nia ku madtalu sa
Luk 14
Magi NT Final draft.indb 236 3/24/2021 2:46:44 PM
237
lekanu na apia sakataw kanu nauna a entu a manga pinangenggat na di
makatekaw kanu kanduli ku.’ ”
Su Dait a Mabaluy a Makaunut kanu Isa al-Masih
(Mataya 10:37-38)
25 Na madakel a benal i midtatanggunut kanu Isa al-Masih. Na
linemengi sekanin ka nia nin pidtalu kanilan na 26 “Apia entain i
miug munut sa laki na di madtalu a ʼbpagunut sa laki amaika nia nin
lamigen na su ama nin, su ina nin, su kaluma nin enggu su manga
wata nin, su manga tebpedʼin sa pused a babay-mama apeg den nu
ginawa nin. 27 Na maitu bun ba su apia entain a di nin pamusayn
su kayu nin a pinambalawaga sa kaunutʼin sa laki na di madtalu a
ʼbpagunut sa laki. 28 Ka apia entain sa lekanu i pegkiug pembalay sa
malambeg a panandengan na nia nin enggulan na magagayan muna
ka pagitungen nin u makadtun su kuleta nin taman sa kapasadʼin lun.
29 Ka tabia bun ka nia taman a mapasad na su udsadan nu palausʼin ka
naibped den su kuleta nin na edsudian nu apia entain i makailay lun
30 sa nia nilan edtalun na ‘Su nia a mama na matag mimbalay na di nin
ʼgkapasad.’ ”
31 Nia pan pidtalu nu Isa al-Masih na “Entain i datu a embunua sa
pagidsan nin bun a datu a di nin muna pagitungen u ngintu, su sapulu
ngibu a sundalu nin na makagaga embunua kanu duapulu ngibu a
sundalu nu pakambunua nin a datu? 32 Na amaika nia nin kalangan lun
i di sekanin makaatu na mawatan pan silan na mapasugu sekanin lu
kanu datu sa panun i kapagayun nilan.
33 “Kagina ka maitu na pagitungʼu muna i kaunutʼu sa laki ka dala isa
bu sa lekanu i mabaluy a makaunut sa laki amaika nia masela sa ginawa
nin na su kaaden nin.
Su Timus a da Katagan nin
(Mataya 5:13; Markus 9:50)
34 “Na mapia su timus ugaidʼa amaika maawa su katimusʼin na di
den makambalingan su katimusʼin. 35 Da den i entu katagan nin sia
kanu lupa asalʼa makapagkasebudʼin. Na amaika maitu na idtug bun
den. Na apia entain i aden tangila nin a pakakineg na makikineg sa
mapia.”
Luk 14
Magi NT Final draft.indb 237 3/24/2021 2:46:44 PM
238
s 15:1 manga dikena balaagama Sia sa basa a Grik na nia nin maena na manga baladusa. Na
sia kanu adat-betadʼu manga taw a Yahudi na timbang a baladusa su manga taw a dikena
balaagama.
Su Bili-bili a Natadin
(Mataya 18:12-14) 15 1 Na nia katatapan na su manga ʼbpangubela sa buwis enggu
su manga dikena balaagama s na pedsupeg kanu Isa al-Masih
ka ʼbpamakikinegen nilan su kabpamandu nin. 2 Ugaidʼa su manga
taw a lusud kanu lumpukan a Parisiyu enggu su manga gulu nu
pangitaban na ibpamagedunga nilan su Isa al-Masih sa nia nilan
pedtalun na “Ngin basi i mama a nia a pedsakaw-sakawn nin su
manga dikena balaagama enggu ʼbpagamung pegkan kanilan?” 3 Guna
su maitu na pidtalu nu Isa al-Masih kanilan su nia a pakenalan a
4 “Entain ba sa lekanu i aden ayamʼin a magatus a bili-bili, na su satiman
na natadin? Na ngintu, di nu tagaken su siyawpulu enggu siyaw timan
a bili-bili nu lu kanu tawan-tawan ka pangilayn nu su natadin a entu
taman sa di nu matun? 5 Na amaika matun nu den na sangat a mapia
i ginawa nu taman sa pamusayn nu muli. 6 Na u makauli kanu den na
pangenggaten nu su manga pakatʼu enggu su manga pagubay nu ka
nia nu edtalun sa kanilan na ‘Enggalaw-galaw tanu ka natun ku den su
natadin a bili-bili ku.’ 7 Na maitu bun ba, nia ku madtalu sa lekanu na
sangat i kagalaw lu sa sulega amaika edtaubat i sakataw bu a baladusa
kumin kanu siyawpulu enggu siyaw kataw a ikelas a di den nasisita i
kadtaubatʼin.”
Su Kuleta a Pilak a Natadin
8 Na pidtalu pan kanilan nu Isa al-Masih su nia a pakenalan sa “Aden
babay a aden sapulu timan a kuleta nin a pilak. Na guna matadin su
satiman na kinemua sa palitan ka nanapu, na taman sa da nin matun
na pinangilay nin bu. 9 Na guna nin matun na pinangenggatʼin su
manga pakatʼin enggu su manga pagubay nin sa nia nin pidtalu na
‘Enggalaw-galaw tanu ka natun ku den su natadin a kuleta ku.’ 10 Na
maitu bun ba, nia ku madtalu sa lekanu na labi i kagalaw nu manga
malaikatʼu Kadenan kanu apia sakataw bu a baladusa a edtaubat.”
Luk 15
Magi NT Final draft.indb 238 3/24/2021 2:46:45 PM
239
Su Wata a Natadin
11 Na pidtalu pamun nu Isa al-Masih su nia a pakenalan sa “Aden mama
a dua kataw i wata nin. 12 Na nia pidtalu nu ali a wata na ‘Ama, inggay
nengka den sa laki su kakawasan a ibpagumun nengka sa laki.’ Daka
pimbad den mambu nu ama nin kanilan su kaaden nin. 13 Na namakapila
gay na pibpasa nu ali su nakaumun lun ka mindadalaug kanu mawatan
a dalepa. Na pindalatan nin su kaaden nin. 14 Na guna nin maibped su
kaaden nin na nasugatʼa gutem su dalepa a entu a pidtangenan nin. Na
lu ba linemudsu i kinapasang lun. 15 Daka nangunguli sekanin kanu
isa a mama a talianged lu. Na pinalu sekanin nu mama kanu dalem ka
pinatuganulʼin sa manga taw sa lupa. 16 Na sabap kanu kapegkagutemʼin
na kiugan nin den keman su ipapegkan kanu manga taw sa lupa. Kagina
dala ʼbpagenggay lun sa makan. 17 Daka lu ba sekanin nakaimaman sa nia
natagu sa ginawa nin na ‘Su langun na pedsukayan ni ama a penggalebek
na subela-subela i kapegkan nin. Na saki a nia na ʼbpelunusan aku den.
18 Na makin muli aku ka edtalun ku kani ama i “Ama, nakandusa aku
kanu Kadenan taman sa leka. 19 Na di den ʼgkaalus a tawagen aku nengka
pan a wata nengka. Na itimbang aku nengka den a isa kanu ʼbpanukayan
nengka a penggalebek.” ’ 20 Na ginemanat mambu sekanin ka minuli lu
kani ama nin. Na mawatan pan sekanin na nasandeng den nu ama nin,
na sangat a ginagawan su ama nin taman sa napalalaguy nin malaw
enggu nakakepʼin ka pinaniumʼin. 21 Na nia nadtalu nu wata nin na
‘Ama, nakandusa aku kanu Kadenan taman sa leka. Na di den ʼgkaalus
a tawagen aku nengka pan a wata nengka.’ 22 Ugaidʼa makin tinawagʼu
ama nin su manga ulipen nin ka sinugu nin sa ‘Enggagan kanu! Kua nu su
mapia sa langun a lambung lu sa walay ka embalegkasi nu sekanin enggu
edsisingi nu taman sa edtalumpai nu. 23 Na sumbali nu su pinagkasebud a
sapi ka ʼgkanduli tanu sa masela. 24 Ka mana man minatay su nia a wata
ku a mimbibiag ʼbpaluman. Natadin sekanin na saguna na natun den.’ Na
linemudsu den mambu silan kanu kapegkanduli nilan.
25 “Saleta na su kaka a wata nin a mama na lu pan sa dalem. Na
guna sekanin uli na sia pan sa lalan na ʼgkakinegʼin su manga
palabuni-bunian. 26 Daka tinawagʼin su isa kanu panunugun ka inidsa
nin u ngin i ʼgkanggula. 27 Na nia inisumpatʼu panunugun sa lekanin
na ‘Su ali nengka na minuli den. Na sabap sa nakauli sekanin sa da
Luk 15
Magi NT Final draft.indb 239 3/24/2021 2:46:45 PM
240
bun baya-baya nin na napasumbali su ama nengka sa pinagkasebud a
sapi.’ 28 Na nasakit i ginawa nu kaka taman sa da den sekanin talus lu
kanu ludepʼu walay. Na liniuwan nu ama nin ka pinamagayukan nin sa
kaludepʼin. 29 Na nia nin inisumpat kanu ama nin na ‘Ngin den mambu
i nia ka lagunan den na penggalebek aku bu sa leka sa manabia ka
pan i ulipen aku enggu da ku seka masungkang. Ugaidʼa apia su pipis
a kambing na da nengka makaenggay sa laki a makanggalaw-galaw ku
kanu manga pakat ku. 30 Ugaidʼa guna a nia embalingan su wata nengka
a minibped kanu kaaden nengka ka pidsamundala nin kanu manga
sundal na pinasumbalian nengka pan sa pinagkasebud a sapi.’ 31 Na nia
nadtalu nu ama nin sa lekanin na ‘Datu, lalayun ka sia sa laki na su
langun na kaaden ku na leka bun man. 32 Ugaidʼa dait man a ʼgkanduli
tanu enggu enggalaw-galaw tanu ka su ali nengka a timbang a minatay
na mimbibiag ʼbpaluman. Natadin sekanin, na saguna na natun den.’ ”
Su Pakenalan pantag kanu Mategel i Kapagitungʼin a ʼGkasaligan 16 1 Na pidtalu pan nu Isa al-Masih kanu ʼbpamangunut lun su nia a
pakenalan sa “Aden kawasa a mama a aden ʼgkasaligan nin kanu
manga kaaden nin. Na nakauma kanu pakinegan nin i su ʼgkasaligan
nin a entu na pembinasan nin kun su manga kaaden nin a inisaligʼin
lun. 2 Daka inipatawagʼu kawasa a entu su ʼgkasaligan nin sa nia nin lun
pidtalu na ‘Ngin i ʼgkakineg ku a nia a makapantag sa leka? Itapenay
nengka sa laki su listan nu manga kaaden ku taman kanu manga
nakautang ka di ka den mapakay a kasaligan kanu manga kaaden ku.’
3 Na nia natagu sa ginawa nu ʼgkasaligan na ‘Ngin i enggulan ku amaika
iawa aku den kanu galebekan ku a nia? Di aku makagaga enggalebek
sa mapasang enggu di aku bun makatika mamangeni. 4 Di ka pan
besen ka katawan ku den u ngin i enggulan ku asalʼa matalima aku nu
namakautang u maawa aku kanu galebekan ku.’
5 “Daka inipatawagʼin sa edsakataw su langun na namakautang kanu
mapulu nin. Na nia nin inidsa kanu nauna na ‘Pila i utangʼengka
kanu mapulu ku?’ 6 Daka nia nin inisawal na ‘Magatus kabarilis a lana
na ulibu.’ Na nia pidtalu nu ʼgkasaligan na ‘Nia su listan na utangʼengka.
Kua ka, ka sambi ka mamagayas sa limapulu.’
7 “Na su nakatundug menem i inidsan nin sa ‘Seka, pila i utangʼengka
kanu mapulu ku?’ Nia nin inisawal na ‘Sangibu kasaku a bantad.’ Nia
Luk 15 , 16
Magi NT Final draft.indb 240 3/24/2021 2:46:46 PM
241
pidtalu nu ʼgkasaligan na ‘Nia su listan nu utangʼengka. Kua ka, ka
sambi ka sa walu gatus.’
8 “Na pinugi nu mapulu nin a entu a kawasa su dikena a entu matidtu
a ʼgkasaligan sabap kanu kategelʼu itungan nin. Kagina nia man mategel
i kapagitungʼin su manga taw a sia luyud kanu dunia kumin kanu
manga taw a sia luyud kanu Kadenan. 9 Na nia ku madtalu sa lekanu
na usalʼu su kakawasan nu sia sa dunia sa kapangilay nu sa mabpakatʼu.
Ka apia maibped su kakawasan nu a entu na matalima kanu lu kanu
pegkalebenan a da den tedtabʼin.
10 “Apia entain i kasaligan sa manaut i alaga nin na kasaligan bun
sa masela i alaga nin. Ugaidʼa u entain menem i salimbuten sa manaut
i alaga nin na salimbuten bun sa masela i alaga nin. 11 Na amaika di
kanu kasaligan sa kakawasan sia sa dunia na panun ba i kasalig sa
lekanu kanu tidtu a kakawasan? 12 Na maitu bun ba, amaika di kanu
kasaligan kanu kakawasan nu ped a taw na entain pan a entu i menggay
sa lekanu sa madtalu a lekanu demun a kakawasan?
13 “Na dala man ulipen a makapadsalengan nin enggalebek su dua kataw
a mapulu nin ka apia ngin den na makadtalipenda nin su sakataw ka su
sakataw bu i kanggalebekan nin sa mapia, sakataw bu i makakalimu nin
ka makapadtaday nin su sakataw. Na di nu man makapadsalengan su
kasimba nu kanu Kadenan enggu su kapangilay nu sa kakawasan sa dunia.”
(Mataya 11:12-13; Mataya 5:31-32; Markus 10:11-12)
14 Na guna makinegʼu manga taw a malilini a benal sa kuleta a su
manga taw a lusud kanu lumpukan a Parisiyu su entu a kadtalu nu
Isa al-Masih na pinagumpakʼilan sekanin. 15 Ugaidʼa nia pidtalu nu Isa
al-Masih kanilan na “Nia nu ipebpagilay sia kanu kaadapan nu manga
taw na matidtu kanu ugaidʼa ʼgkailay man nu Kadenan su pamusungan
nu. Na apia ngin i ʼbpagenggan sa alaga nu manga taw na mawag a
benal i entu sia kanu Kadenan.
16 “Na ibpangusiat den su kasuguan a inisulatʼu Nabi Musa enggu su
panduan nu manga ped pan a nabi taman kanu timpu nu Yahiya. Na
iganat menem lu ba, na ibpangusiat den su Mapia a Tutuma pantag
kanu kapendatu nu Kadenan. Na ʼbpaginapasen den nu uman i isa su
kalusudʼilan lu ba. 17 Na madala pan muna su langit enggu lupa bagu
kaawan na katagan i apia satiman bu a batang kanu kasuguan.
Luk 16
Magi NT Final draft.indb 241 3/24/2021 2:46:46 PM
242
18 “Na apia entain a mama i imbelagʼin su kaluma nin enggu
mangaluma sa ped na pakagkiuga sekanin enggu apia entain menem i
mangaluma kanu babay a inimbelag na pakagkiuga bun.”
Su Pakenalan pantag kanu Kawasa a Mama enggu si Lasaru
19 Pidtalu nin pan su nia a pakenalan sa “Aden mama a kawasa a
benal a pakambalegkas sa mapia i palasʼin a lambayung enggu mapia
gaid i kapegkan nin kanu uman gay. 20 Na aden bun mambu mama a
sangat i kamiskin nin a bedtuan sa Lasaru a mimbakataw i lawasʼin.
Pinaiga lu kanu bengawan nu walay nu kawasa a entu a mama 21 ka
ʼgkapanganganay nin i makakan kanu mangaulug a pegken nu kawasa.
Na pedsupegan nu manga asu sekanin ka pendilan nilan su bakataw nin.
22 “Na guna matay si Lasaru na pinananggit sekanin nu manga
malaikat lu kanu Nabi Ibrahim. Na minatay bun mambu su kawasa a
mama enggu inilebeng sekanin. 23 Na kanu kapedsiksa lun lu sa naraka
na nakatengab sekanin na nasandengʼin su Nabi Ibrahim a kapedʼin
si Lasaru. 24 Na tinawagʼin sa matanug su Ibrahim sa ‘Hu lukes ku a
Ibrahim, ikalimu aku nengka pan, sugu ka pan si Lasaru sa isumbukʼin
pan kanu ig su sawanay kanu tindulu nin ka denggawan nin pan i dila
ku a nia, ka sangat a ʼgkalasay aku kanu apuy a nia.’ 25 Na nia inisawalʼu
Nabi Ibrahim na ‘Manga dua na wata, ʼgkagkalendemʼengka pamun
su timpu a bibiag ka pan? Nakua nengka langun su mapia sa ginawa
nengka. Ugaidʼa si Lasaru na dikena mapia i natalima nin. Na saguna na
mapia i ʼgkambebetadʼin sia ugaidʼa seka menem na pedtala sa malasay.
26 Liu pan sa entu na nabpageletan tanu na da taman nin i kadalemʼin
a baugan ka enggu su miug semia na di makasia enggu su miug seman
na di makasan.’ 27 Nia nadtalu nu mama a kawasa na ‘Amaika maitu, na
ʼbpangenin ku sa leka i sugu ka pan si Lasaru lu kanu walay nu ama ku
28 ka aden pan lima kataw lu a tebped ku sa pused a manga mama. Na
paingaten nin pan silan ka enggu di den makasia kanu nambetadan
ku a nia a sangat i kalasay nin.’ 29 Ugaidʼa nia pidtalu nu Nabi Ibrahim
na ‘Lu pamun kanilan su Kitab a Inisulatʼu Nabi Musa enggu su kitab a
inisulatʼu ped pan a manga nabi. Na entu ba i dait a pakikinegen nilan.’
30 Na nia nakasumpatʼu kawasa a mama na ‘Uway, lukes ku a Ibrahim,
ugaidʼa amaika aden pan embibiag a minatay a makalu kanilan na
nasisigulu a edtaubat silan.’ 31 Ugaidʼa nia pidtalu nu Nabi Ibrahim na
Luk 16
Magi NT Final draft.indb 242 3/24/2021 2:46:47 PM
243
‘Amaika di silan makikineg kanu Kitab a Inisulatʼu Nabi Musa enggu
kanu ped pan a manga nabi na di bun silan maginugut apia aden pan
embibiag ʼbpaluman a minatay.’ ”
Su manga Kadsabapan na Kandusa
(Mataya 18:6-7; Mataya 18:21-22; Markus 9:42) 17 1 Na pidtalu nu Isa al-Masih kanu ʼbpamangunut lun i
“Natalatantu a makatingguma su manga sasat ugaidʼa duan-duan
nin den su taw a kadsabapan na kandusa nu pedʼin. 2 Mapegkag pan
a kasiksan sa lekanin i iketan sa masela a gilingan a watu su ligʼin
ka idtug lu kanu lagat amaika makapandusa nin su manga mababa a
manga taw a aden saligʼin sa laki.
3 “Kagina ka maitu na pangingati nu i ginawa nu. Amaika mindusa
sa leka su suledʼengka na pangindaw ka enggu ampun ka u mangeni
sekanin sa ampun. 4 Na apia makapitu pan sekanin makandusa sa leka
kanu kagagabian enggu makapitu bun mangeni sa leka sa ampun sa nia
nin edtalun na ‘Ampun aku bu,’ na ampun ka bun sekanin.”
Su Pantag kanu Salig
5 Na nia pidtalu nu ʼbpamangunut kanu Isa al-Masih na “Embageli ka
su saligʼami.” 6 Na nia inisawalʼu Isa al-Masih kanilan na “U mana bu
man ka aden saligʼu a mana bu kanautʼa lagasʼa ʼgkamun a mustasa na
madtalu nu kanu masela a nia a kayu i ‘Sapuat ka i ginawa nengka ka
ialatʼengka lu kanu lagat,’ na manggula su entu.
Su Galebekan nu Panunugun
7 “Upama ka aden isa sa lekanu i aden ulipen nin a pendadu lu sa
dalem udi na pedtameng sa bili-bili na su kauli nin na di nu basi
edtalun sa lekanin i ‘Talus ka, ayan ka sia ka enggu ka pakakan.’
8 Ka nia pan mula na nia nu edtalun na ‘Pagadil ka sa ipenggabi ku
enggu ʼbpakut ka sa mapia ka talagadi aku taman sa kapasad ku
keman enggu minem, entu pan ka kan ka, enggu inem ka.’ 9 Na ngintu,
edsukulan nu mapulu nin su ulipen nin a entu kanu kinanggula nin
kanu langun na inisugu lun? Dili guna. 10 Na maitu kanu bun ba, na
amaika nanggalebekʼu den su langun nu manga inisugu sa lekanu nu
Kadenan na nia nu bu madtalu na ‘Ulipen kami bu nu Kadenan, dikena
Luk 16 , 17
Magi NT Final draft.indb 243 3/24/2021 2:46:48 PM
244
t 17:16 Su manga taw sa Samaria na di ibpagayun nu manga taw a Yahudi.
pakapangingalap sa pugi ka penggulan nami bu su ngin i nakasangan
sa lekami.’ ”
Su Sapulu Kataw a aden Sakitʼin a Debpig
11 Na kanu kabpelu nu Isa al-Masih sa Awrusalim na lu minukit kanu
dulunan nu prubinsia a Samaria enggu Galili. 12 Guna su ʼbpeludep den
sekanin kanu isa kanu dalepa lu na sinumbak sekanin nu sapulu kataw a
aden sakitʼin a debpig ugaidʼa di nilan ʼbpagubayn su Isa al-Masih. 13 Na
tinawagʼilan sekanin sa matanug sa “Hu Isa, a Mapulu, ikalimu kami
nengka pan.” 14 Na guna silan mailay nu Isa al-Masih na nia nin pidtalu
kanilan na “Lu kanu kanu manga ʼbpangurban ka ipaamadʼu i nasuti kanu
den.” Na linemu den mambu silan. Na sia pan silan sa lalan na naawa
den su sakitʼilan. 15 Na guna nilan madsima i naawa den su sakitʼilan na
mimbalingan su sakataw ka pinugi nin sa matanug su Kadenan 16 taman
sa sinemugiud kanu adapan nu Isa al-Masih ka midsukul-sukul. Na su
mama a entu na taw sa Samaria. t 17 Daka nia pidtalu nu Isa al-Masih na
“Dikena ba sapulu kataw su naawan na sakit? Endaw den su siyaw kataw?
18 Ngin i nia ka su sakataw bu a nia a lapu i mimbalingan sia mugi kanu
Kadenan?” 19 Daka nia pidtalu nu Isa al-Masih kanu mimbalingan a entu
na “Edtindeg ka, ka ganat ka den, ka su saligʼengka i napagkapia sa leka.”
Su Pantag kanu Kauma nu Kapendatu nu Kadenan
(Mataya 24:23-28; Mataya 24:37-41)
20 Na aden isa a gay a inidsan nu ped a manga taw a lusud kanu
lumpukan a Parisiyu su Isa al-Masih u kanu i kauma nu kapendatu nu
Kadenan. Na nia nin inisawal kanilan na “Su kapendatu nu Kadenan na
dala tusan lun i kauma nin. 21 Dala edtalu sa ‘Ilay ka, nia den!’ atawa ka
‘Entu den!’ Ka nia nin kabantang na su kapendatu nu Kadenan na sia den
sa lekanu.”
22 Na nia nin pidtalu kanu ʼbpamangunut lun na “Aden mauma a
kutika a mapangingalapʼu i mailay nu su Kaka nu Manusia sa apia
mangagan bu ugaidʼa di nu mailay. 23 Na aden edtalu sa lekanu sa
‘Entu den sekanin!’ atawa ka ‘Nia den sekanin!’ Na da kanu ʼbpelu
enggu di nu maginuguti i entu. 24 Ka mana bun su kapedtalasʼu kilat a
Luk 17
Magi NT Final draft.indb 244 3/24/2021 2:46:49 PM
245
u 17:32 nanggula nu kaluma ni Lut Nia pidtalu nu Kadenan kanu kinaganatʼilan sa Sudum na di
den silan endadalengi ugaidʼa linemengi bun su kaluma ni Lut tembu mimbaluy a timus a mana
v pinatindeg a palaus. 17:36 Su nia ba a ayat na dala makabetad kanu ped kanu danden a nakasulat sa basa a Grik.
pegkaliwanagʼin su kawang-kawangan, na maitu bun ba su kapegkauma
nu Kaka nu Manusia. 25 Ugaidʼa temala muna sekanin sa madakel a
kamalasayan enggu ikias sekanin nu manga taw sa saguna a timpu.
26 “Na nia kalagidan nu gay a kauma nu Kaka nu Manusia na su
timpu nu Nabi Nuh, 27 ka kanu entu a timpu na su manga taw na mana
bun dala ʼgkanggula ka ʼbpamegkan bun silan, ʼbpamanginem enggu
ʼbpapangalumaya pamun silan taman kanu gay a nageda den su Nabi
Nuh kanu kapal. Guna su nakauma su kinagkadalem na langun nilan na
namamatay.
28 “Na maitu bun ba i nanggula kanu timpu nu Lut, na langun nu
taw na ʼbpamegkan, ʼbpamanginem, pebpapasay, ʼbpamamula enggu
pembabalay. 29 Ugaidʼa kanu gay a kinaganatʼi Lut kanu dalepa a
Sudum na minulan sa apuy enggu sandawa taman sa namamatay su
langun-langun. 30 Na maitu bun ba i manggula kanu gay a kabpapayagʼu
Kaka nu Manusia. 31 Na kanu entu ba a gay na su taw a lu sa liu na
walay nin na di den lemudep kanu walay nin asalʼa mangua pan sa
langun-taman nin. Na maitu bun ba su lu kanu ʼbpangangawidan na di
den dait a muli pan kanu walay nin. 32 Na nia nu ʼgkakalendem na su
nanggula nu kaluma ni Lut. u 33 Na apia entain man i ʼbpaginapasen nin
i kalipuasʼin kanu umulʼin na makin madala sa lekanin su entu. Ugaidʼa
apia entain menem i kadalan na umul na makatalima sa uyag-uyag a
da taman nin. 34 Na nia ku madtalu sa lekanu na su kauma nu Kaka nu
Manusia na su dua kataw a pedtulug sa magabi kanu sawalu bu a igan
na kuan su sakataw enggu su sakataw menem na itabun. 35 Na su dua
kataw menem a babay a penggiling, na maitu bun ba, kuan su sakataw
enggu su sakataw na itabun. 36 Na maitu bun ba su dua kataw a mama
lu kanu ʼbpangangawidan na kuan su sakataw enggu su sakataw na
itabun.” v
37 Na inidsa nu ʼbpamangunut kanu Isa al-Masih i “Mapulu, endaw
i entu ba?” Nia nin inisumpat na “Amaika endaw mabulig su manga
masela a papanuk a ʼbpangan sa minatay na katawan nu i aden lu ba
bangkay.”
Luk 17
Magi NT Final draft.indb 245 3/24/2021 2:46:50 PM
246
Su Pakenalan pantag kanu Balu a Babay a ʼBpangeni sa Tabang 18 1 Na pinamandu menemʼu Isa al-Masih silan sa ukit a pakenalan
asalʼa tatap silan mangeni-ngeni enggu di silan kaawan na
inam 2 sa nia nin pidtalu kanilan na “Aden ʼbpangukum kanu isa a
dalepa a da gilekʼin kanu Kadenan enggu da papedtagan nin kanu apia
entain. 3 Saleta na aden mambu balu lu a babay a pembabalingan kanu
ʼbpangukum sa nia nin kadtalu na ‘Tabangi aku pan kanu kawagib ku
sia kanu kadsangula ku kanu kuntela ku.’ 4 Na nakapila-pila den na
di nin ibpamamantag. Na guna su nauli den na nia natagu sa ginawa
nin na ‘Dikena ku ipegkagilek su Kadenan enggu da pebpagatagan ku
kanu apia entain. 5 Ugaidʼa sabap sa ʼgkalingasa aku nu balu a nia a
babay na tabangan ku den sekanin kanu kawagibʼin ka amaika dili na
embabalinganan aku nin lemingasa.’ ”
6 Na pidtalu menemʼu Mapulu a su Isa al-Masih i “Na entu ba i ilay nu,
na su kadtalu a entu nu dikena matidtu a ʼbpangukum. 7 Nia pan a entu
su Kadenan? Ngintu, di nin ba edtabangan su kawagibʼu manga taw a
pinamili nin a ʼbpangeni sa tabang sa lekanin sa magabi sa malamag?
Ngintu, di nin silan sambutan edtabang? 8 Na nia ku madtalu sa lekanu
na edtabangan nin semambut kanu kakua nilan kanu kawagibʼilan.
Ugaidʼa apia ka maitu na ngintu, aden pamun basi kauman nu Kaka nu
Manusia a aden saligʼin sa kanu kauma nin sia sa dunia?”
Su Pakenalan pantag kanu Taw a Lusud kanu Lumpukan
a Parisiyu enggu su ʼBpangubela sa Buwis
9 Na pidtalu nin pan su nia a pakenalan kanu manga taw a nia nin
kapegkailay kanu ginawa nin na ikelas enggu mababa i kapegkailay
nin kanu ped a taw sa nia nin pidtalu na 10 “Aden dua kataw a mama a
linemudep lu kanu Suti a ʼBpagagaman ka nangeni-ngeni. Su sakataw
na lusud kanu lumpukan a Parisiyu enggu su sakataw na ʼbpangubela
sa buwis. 11 Su taw a lusud kanu lumpukan a Parisiyu na midtindeg
ka nangeni-ngeni pantag kanu ginawa nin sa nia nin pidtalu na ‘Hu
Kadenan ku, pedsukul-sukul aku sa leka ka dikena aku pagidsan nu
ped a taw a tanegkawn, salimbuten, takiuga enggu dikena aku mana
kanu ʼbpangubela a nan sa buwis. 12 Pebpuasa aku pan sa makadua sa
sakapadian enggu pedsakatan ku su langun na ʼgkapantiali ku.’
Luk 18
Magi NT Final draft.indb 246 3/24/2021 2:46:51 PM
247
w 18:20 Ebpun i nia sia kanu Kinaliu 20 ayat 12 taman sa 16 enggu Diutirunumi 5 ayat 16 taman
sa 20 sia kanu Kitab Taurat.
13 “Saleta mambu na su ʼbpangubela sa buwis na initangka nin i
ginawa nin enggu apia nin kapedtengab kanu langit na di nin ʼgkatika.
ʼGkapanampakʼin su lalebʼin sa nia nin ʼgkadtalu kanu ginawa nin na ‘Hu
Kadenan ku na ikalimu aku nengka pan a baladusa.’
14 “Na nia ku madtalu sa lekanu na minuli silan a nia initimbang sa
ikelas na su mama a ʼbpangubela sa buwis kumin kanu taw a lusud kanu
lumpukan a Parisiyu. Kagina apia entain a taw i ipulu nin i ginawa nin
na makababa ugaidʼa apia entain menem i ibaba nin i ginawa nin na
makapulu.”
Su Kinapamalihala nu Isa al-Masih kanu manga Wata
(Mataya 19:13-15; Markus 10:13-16)
15 Na apia su manganaut pamun gaid a manga wata na pinananggitʼu
manga taw lu kanu Isa al-Masih asalʼa kadapenetan nin silan. Na guna
mailay nu ʼbpamangunut lun su entu na sinapalan nilan su manga
taw. 16 Ugaidʼa tinawagʼu Isa al-Masih su manga wata ka pinaubay nin
sa lekanin. Saleta na nia nin pidtalu kanu ʼbpamangunut lun na “Di
nu pedsapali su manga wata a nia. Suguti nu a makasia silan sa laki
ka maya ba kanu manga wata a nia i makalusud kanu kapendatu nu
Kadenan. 17 Saben-sabenal a pedtalun ku sa lekanu i apia entain i di
temalima kanu kapendatu nu Kadenan sa maya ba kanu kinatalima nu
manga wata a nia na natalatantu i dili silan makalusud lu ba.”
Su Kawasa a Mama
(Mataya 19:16-30; Markus 10:17-31)
18 Na isa kanu manga ʼgkaunutan nu Yahudi i minidsa kanu Isa al-Masih
sa “Matidtu a Gulu, ngin i dait a enggulan ku asalʼa matalima ku su
uyag-uyag a da taman nin?” 19 Nia inisumpatʼu Isa al-Masih sa lekanin na
“Ngintu ka pedtawagen aku nengka sa matidtu? Dala man ped a matidtu
ka su Kadenan bu. 20 Na katawan nengka bun man su manga kasuguan nu
Kadenan a ‘Da ka ʼgkiuga, da ka mimatay, da ka manegkaw, da ka edsaksi
sa dikena benal, pagadati ka su ama nengka enggu su ina nengka.’ w”
21 Nia inisumpatʼu mama a entu na “Langun nu nia na ipenggulalan ku
Luk 18
Magi NT Final draft.indb 247 3/24/2021 2:46:51 PM
248
den iganat kanu wata aku pan.” 22 Na guna makinegʼu Isa al-Masih su
entu ba na nia nin pidtalu na “Aden pamun satiman a kulangʼengka. Uli
ka, ka ʼbpasa ka su langun nu kaaden nengka. Na ipangenggay nengka su
pasa nin kanu manga miskinan ka enggu maaden sa leka su kakawasan lu
sa sulega, entu pan ka unut ka sa laki.”
23 Ugaidʼa guna makinegʼu mama su entu a kadtalu nu Isa al-Masih na
nalidu gaid i ginawa nin ka subela-subela i kakawasan nin. 24 Na guna
mailay nu Isa al-Masih i nalidu i ginawa nu mama na nia nin pidtalu na
“Mapasang a benal kanu manga kawasa i kalusudʼilan kanu kapendatu
nu Kadenan. 25 Ka nia pan malemu kanu unta i kaludepʼin kanu pesu nu
lagum kumin kanu kalusudʼu kawasa kanu kapendatu nu Kadenan.”
26 Na nia nakaidsa nu manga taw a nakakineg kanu entu na “Amaika
maitu na entain pan besen i malipuas?” 27 Nia inisumpatʼu Isa al-Masih
na “Di man magaga nu manusia su entu ugaidʼa su Kadenan na dala di
nin magaga.”
28 Na midtalu si Pitru sa “Panun menem i maya ba sa lekami a nia a
initabun nin su langun-langun ka enggu makadtatanggunut sa leka?”
29 Na nia inisumpatʼu Isa al-Masih kanilan na “Saben-sabenal a pedtalun
ku sa lekanu i apia entain i itabun nin su walay nin udi na kaluma
nin, manga suledʼin, manga lukesʼin enggu manga wata nin sabap kanu
kapendatu nu Kadenan 30 na takep-temakep pan i matalima nin sia sa
dunia enggu kanu mangauma a timpu na matalima nin su uyag-uyag a
da taman nin.”
Su Ikatelu a Kinapayagʼu Isa al-Masih kanu Kapatay nin
(Mataya 20:17-19; Markus 10:32-34)
31 Na inisenggay nu Isa al-Masih su sapulu enggu dua a pinamili
nin ka pidtalu nin kanilan i “Ilay nu, ʼbpelu tanu sa Awrusalim, na
su langun nu nakasulatʼu manga nabi pantag kanu Kaka nu Manusia
na lu den ba matuman. 32 Na ipalad den sekanin lu kanu manga
dikena-Yahudi. Pagumpaken sekanin, pagkayan taman sa panudan
33 enggu pamadasan taman sa imatayan. Ugaidʼa su ikatelu nin gay na
embibiag sekanin ʼbpaluman.”
34 Ugaidʼa da nasabutan nu ʼbpamangunut lun su langun nu pidtalu
nin a entu kagina nakapagena kanilan su maena nu entu. Di ʼgkasautʼu
pamikilan nilan su manga pidtalu nu Isa al-Masih kanilan.
Luk 18
Magi NT Final draft.indb 248 3/24/2021 2:46:52 PM
249
Su Mama a Di Pakailay lu sa Dalepa a Yariku
(Mataya 20:29-34; Markus 10:46-52)
35 Na guna su pakasupeg den silan sa dalepa a Yariku na aden mama
a di pakailay a ʼbpagagayan sia kanu ligidʼu lalan ka ʼbpamangeni.
36 Na guna nin makineg su madakel a pedsagad na inidsa nin u ngin i
ʼgkanggula. 37 Na nia nilan lun inisumpat na “ʼBpagukit su taw sa Nasarit
a su Isa.” 38 Na inilalisʼin edtalu i “Tupu nu Daud a su Isa, ikalimu aku
nengka pan!” 39 Na su manga taw lu sa unan nu Isa al-Masih na sinapalan
nilan su mama sa temelen sa kabpelalisʼin ugaidʼa makin nin pinakatanug
su kabpelalisʼin sa “Tupu nu Daud, ikalimu aku nengka pan!”
40 Na mibpalen su Isa al-Masih ka inisugu nin i iten sa lekanin su di
a entu pakailay. Guna su nakasupeg den sekanin na inidsan sekanin nu
Isa al-Masih sa 41 “Ngin i ʼgkalilinian nengka a enggulan ku sa leka?” Nia
nin inisumpat na “Mapulu, nia ku ʼgkalinian na makailay aku.” 42 Na nia
mambu pidtalu nu Isa al-Masih sa lekanin na “Makailay ka den! Ka su
saligʼengka i napagkapia sa leka.” 43 Na kanu entu demun ba na nakailay
su mama taman sa pidtatanggunutan nin su Isa al-Masih enggu pinugi
nin su Kadenan. Na guna mailay nu madakel a taw su entu na pinugi
nilan bun mambu su Kadenan.
Su Isa al-Masih enggu si Sakiyus 19 1 Na nakauma su Isa al-Masih sa dalepa a Yariku. Na sia kanu
kabpelakaw nin 2 na aden mama lu a bedtuan sa Sakiyus. Sekanin
i mapulu nu manga ʼbpangubela sa buwis kanu entu a dalepa enggu
kawasa gaid. 3 Na pegkiugan nin ʼbpagilay su Isa al-Masih ka enggu nin
makilala sekanin. Ugaidʼa sabap sa madakel su taw na di nin sekanin
ʼgkailay ka manaut a mama si Sakiyus. 4 Daka nalalaguy sekanin lu sa
unan ka namusug kanu kayu a bedtuan sa sikamur asal bu na mailay
nin su Isa al-Masih a pedsagad. 5 Na guna mauma nu Isa al-Masih su
entu a kayu na tinemingada sekanin ka nia nin pidtalu kani Sakiyus na
“Sakiyus, embaba ka san mamagayas ka lu aku pedtumpa kanu walay
nengka.” 6 Daka namagayas a benal mambu embaba si Sakiyus a sangat
a ʼgkapia i ginawa nin ka pinatalusʼin kanu walay nin su Isa al-Masih.
7 Na guna mailay nu langun na taw lu na namagedunga silan sa “Ngintu
ka lu sekanin tinemumpa kanu walay nu mama a nan a baladusa?”
Luk 18 , 19
Magi NT Final draft.indb 249 3/24/2021 2:46:53 PM
250
x 19:13 Su satiman a kuleta a mina na nia nin alaga na pagidsan na labi telu ulan a sukay nu taw.
8 Saleta na midtindeg si Sakiyus ka nia nin pidtalu na “Ilay ka, Hu
Mapulu, sabad kanu kakawasan ku na inggay ku kanu manga miskinan
enggu amaika aden nadsalimbut ku na iuli ku lun su entu sa makapat
matakep.” 9 Na nia pidtalu sa lekanin nu Isa al-Masih na “Nakatingguma
su kalipuasan kanu nia a sakatiwalayan ka su nia ba man a mama na
tidtu a tupu nu Nabi Ibrahim. 10 Kagina nia ba i sabap a kinasia nu Kaka
nu Manusia na ʼbpangilayn nin su namakasibay ka ibpelipuasʼin silan.”
Su Pakenalan pantag kanu Sinaligan sa Kuleta
(Mataya 25:14-30)
11 Na gagalu nu kabpakikinegʼu manga taw lu na pidtalu menemʼu
Isa al-Masih su nia a pakenalan. Saleta mambu na kanu entu ba, na
masupeg den su Isa al-Masih sa Awrusalim, nia kataw nu manga taw lu
na mangagan den makapayag su kapendatu nu Kadenan. 12 Na nia nin
pidtalu sa ukit a pakenalan na “Aden datu a ʼbpelu sa mawatan a dalepa
ka papedsultanen, entu pan ka muli sekanin. 13 Na inipatawagʼin su
sapulu kataw a ulipen nin ka pinangenggan nin su uman i isa sa kuleta
a mina x enggu pidtalu nin kanilan i ipamantiali nilan su entu sa gagalu
na dala pan sekanin lu.
14 “Ugaidʼa di sekanin ʼgkalinian nu manga taw a kasakupan nin
taman sa napasugu silan lu kanu pebpawangan nu mama a entu sa
edtalun lu i ‘Di nami ʼgkalilinian i endatuan kami na mama a nia.’
15 “Apia ka maitu na su entu a mama na nabaluy bun su kapedsultan nin
enggu minuli sekanin. Daka inipatawagʼin su langun nu ulipen a sinaligan
nin sa kuleta ka enggu nin ʼgkailay u ngin den i kasela na napantiali nilan.
16 Na su nauna na minubay ka midtalu sa ‘Mapulu, nakapantiali su kuleta
a inisaligʼengka sa laki sa nakasapulu takep.’ 17 Nia nadtalu nu Sultan na
‘Mapia i entu! Kasaligan ka a ulipen. Kagina ka kasaligan ka sa manaut bu
a nia a inisalig sa leka na pakamalen ku mambu seka sa sapulu kainged.’
18 “Na su ikadua menem a ulipen na minubay bun ka midtalu sa
‘Mapulu, nakapantiali su kuleta a inisaligʼengka sa laki sa nakalima
takep.’ 19 Nia inisumpatʼu Sultan na ‘Seka i saligan ku kanu lima kainged.’
20-21 “Na nakauma menem su ikatelu a ulipen sa nia nin pidtalu na
‘Mapulu, nia bun su kuleta nengka. Kagina ka mapasang ka a taw ka
Luk 19
Magi NT Final draft.indb 250 3/24/2021 2:46:54 PM
251
ʼgkakua nengka su dikena nengka initagu enggu ʼgkapagagani nengka
su dikena nengka inipamula na ʼgkagilekan aku sa leka tembu initagu
ku bu su kuleta nengka.’ 22 Nia pidtalu nu Sultan kanu ulipen nin na
‘Da katagan nengka a ulipen. Sa kanu kadtalu nengka a nan na sugaten
ku seka sa kawagib. ʼGkatawan nengka den i mapasang aku a taw ka
ʼgkakua ku su dikena ku initagu enggu ʼgkapagagani ku su dikena ku
inipamula 23 na ngintu ka da nengka pan itagu sa bangku su kuleta ku
ka enggu nia ku kambalingan na aden mauntungʼin?’
24 “Daka nia pidtalu nu Sultan kanu ʼbpamedtindeg lu na ‘Makin nu
kua sa lekanin su inisalig lun a nan ka inggay nu lu kanu ulipen a entu
a aden sapulu a kuleta nin.’ 25 Nia nilan inisumpat na ‘Mapulu, di ka
den ka aden den sapulu a kuleta nin.’ 26 Nia pidtalu nu Sultan na ‘Nia ku
madtalu sa lekanu na apia entain a taw i kasaligan kanu ngin i inisalig
lun na makin edsisinggumanan pan su isalig lun, ugaidʼa su taw a di
kasaligan kanu apia paidu bu a inisalig lun na makin kuan su inisalig
lun. 27 Na makapantag menem kanu manga taw a di ʼgkalilini sa laki
enggu di ʼgkalilini sa kapendatu ku na itʼu sia sa laki ka imatayi nu sia
kanu adapan ku.’ ”
Su Kinauma nu Isa al-Masih sa Awrusalim
(Mataya 21:1-11; Markus 11:1-11; Yuhan 12:12-19)
28 Guna mapasadʼu Isa al-Masih edtalu su langun nu entu na tinemalus
sekanin ʼbpawang sa Awrusalim. 29 Guna su pakasupeg den sekanin lu
kanu manga dalepa a bedtuan sa Bitpaig enggu Bitani lu kanu palaw
a bedtuan sa Ulibus na sinugu nin su dua kataw kanu ʼbpamangunut
lun 30 a maya ba i tutuma nin kanilan, “Lu kanu kanu dalepa a nan sa
ʼgkasangulan nu ka endaw i kaludepʼu na makailay kanu sa manguda a
kimar a iniketan a da pamun kagkudai. Na bekali nu ka tundan nu sia.
31 Amaika aden midsa sa lekanu sa ‘Nginan ka pembekalan nu i nan?’ na
nia nu edtalu na ‘Nasisita nu Mapulu su nia.’ ”
32 Na ginemanat den silan taman sa natun nilan su pidtalu nin kanilan.
33 Na guna su pembekalan nilan den su manguda a entu a kimar na
midtalu su kigkuan lun sa “Nginan ka pembekalan nu i manguda a nan
a kimar?” 34 Na nia nilan inisawal na “Nasisita nu Mapulu su nia.”
35 Na tinundan nilan den su manguda a entu a kimar. Na inampisan
nilan kanu manga lambungʼilan ka pinagkuda nilan su Isa al-Masih.
Luk 19
Magi NT Final draft.indb 251 3/24/2021 2:46:55 PM
252
y 19:36 inibelatʼu manga taw lu kanu lalan su manga lambungʼilan Maya ba i adat-betadʼu
taw lu amaika makauma den su z taw a mapulu kanu ingedʼilan. 19:46 Ebpun i nia sia kanu Kitab a Inisulatʼu Nabi Isayas 56 ayat 7 enggu sia kanu Kitab a
Inisulatʼu Nabi Yaramias 7 ayat 11.
36 Guna su nakagkuda den su Isa al-Masih na inibelatʼu manga taw lu
kanu lalan su manga lambungʼilan. y
37 Na guna su pakasupeg-pakasupeg den silan sa Awrusalim ka
ʼbpeludus den silan kanu Palaw nu Ulibus na nangapia i ginawa nu
ʼbpamangunut lun enggu linemudsu silan mamugi kanu Kadenan
sa matanug sabap kanu langun nu nailay nilan a kangagaipan a
kabarakatan 38 sa nia nilan pidtalu na
“Palihalan su Datu a pakauma sia a sinugu
nu Kadenan!
Aden kalilintad kanu Kadenan a lu sa sulega.
Pugin su Kadenan a lu sa sulega!”
39 Na aden manga taw a lusud kanu lumpukan a Parisiyu a lu kanu
madakel a taw a midtalu sa “Gulu, sapali ka pan i ʼbpamangunut a
nan sa leka.” 40 Na nia inisumpatʼu Isa al-Masih na “Nia ku madtalu sa
lekanu na amaika temelen silan na nia menem ba manga watu a nia i
lemalis sa kapugi.”
41 Guna su pakauma den silan sa Awrusalim ka ʼgkasandengʼilan den
na nakapaguguliang su Isa al-Masih 42 sa nia nin nadtalu na “U mana bu
man ka ʼgkatawan nu sa saguna a gay u ngin i makaenggay sa lekanu
sa kalilintad! Ugaidʼa pila ginawa ka inipagema den man i nia sa lekanu.
43 Ka aden gay a balibeten nu kuntela nu sa kuta su aladʼu ka enggu
kanu di mamakaliu. 44 Na lupet-lupeten kanu nilan taman kanu manga
wata nu. Na dala masama a apia satiman a watu a mamakapamaguntul
sabap sa da nu itagu sa ginawa su kinauma nu sinugu nu Kadenan.”
Su Kinapamugaw nu Isa al-Masih kanu manga Padagang
lu kanu Suti a ʼBpagagaman
(Mataya 21:12-17; Markus 11:15-19; Yuhan 2:13-22)
45 Na linemudep su Isa al-Masih lu kanu lama-lama nu Suti a
ʼBpagagaman ka pinamugaw nin su manga padagang lu 46 sa nia nin
pidtalu kanilan na “Nakadalem kanu kitab i ‘Su walay ku na walay a
ʼbpangeni-ngenian’ ugaidʼa inumbalʼu a salagʼu manga tanegkawn!” z
Luk 19
Magi NT Final draft.indb 252 3/24/2021 2:46:57 PM
253
47 Na uman gay na ʼbpangusiat bu su Isa al-Masih lu kanu Suti
a ʼBpagagaman. Na su manga mapulu nu ʼbpamangurban enggu su
manga gulu nu pangitaban taman kanu ʼgkangaunutan nu manga
Yahudi na pebpapangilayn nilan i ukit a kaimatay nilan lun. 48 Ugaidʼa
dili ʼgkasulut ka makapal a benal i manga taw a mindidilimudan lu sa
lekanin ka ʼbpamakikineg lun taman sa ipedtagu nilan sa ginawa su
manga usiatan nin.
Su Kinaidsa kanu Isa al-Masih pantag kanu Kawagibʼin
(Mataya 21:23-27; Markus 11:27-33) 20 1 Aden isa a gay a ʼbpamandu su Isa al-Masih lu kanu Suti a
ʼBpagagaman enggu ibpangusiatʼin su pantag kanu Mapia a
Tutuma. Na minubay sa lekanin su manga mapulu nu ʼbpamangurban
enggu su manga gulu nu pangitaban taman den kanu ʼgkangaunutan
nu manga Yahudi 2 sa nia nilan pidtalu sa lekanin na “Edtalu ka kun
sa lekami u ngin i kawagibʼengka sa kapenggula nengka sa langun nu
nia? Entain i minenggay sa leka sa kawagib sa entu?” 3 Nia inisumpatʼu
Isa al-Masih na “Idsan ku bun mambu sekanu. Edtalu nu kun sa laki
4 u ngintu, su kinapanalawatʼu Yahiya na ebpun kanu Kadenan atawa ka
ebpun kanu manusia?”
5 Na mimbibitialai den silan sa nia pidtalu nu uman i isa na “Amaika
nia tanu edtalun i ebpun sa Kadenan na idsa nin sa lekitanu u ngintu ka
da tanu palitiayi su Yahiya. 6 Ugaidʼa amaika nia tanu menem edtalun i
ebpun sa manusia, na pamalantayn tanu sa watu nu langun nu taw a nia
sia kagina ʼbpaginugutan nilan i nabi su Yahiya.”
7 Kagina ka maitu na nia nilan nakasawal na “Di nami katawan
u endaw ganat su kabpanalawatʼin.” 8 Na nia pidtalu nu Isa al-Masih
kanilan na “Amaika maitu na di ku bun edtalun sa lekanu u endaw
nakabpun su kawagib ku sa kapenggula ku sa langun nu nia.”
Su Pakenalan pantag kanu Patutuludu sa Pamumulanen
a di Kasaligan
(Mataya 21:33-46; Markus 12:1-12)
9 Na pidtalu menemʼu Isa al-Masih su nia a pakenalan kanu manga
taw sa “Aden kun mama a namumulan sa ubas. Na inipatuludu nin
kanu manga ʼbpangangawid ka linemu sa mawatan a dalepa. Na
Luk 19 , 20
Magi NT Final draft.indb 253 3/24/2021 2:46:58 PM
254
a 20:17 Ebpun i nia sia kanu Manga Sengal 118 ayat 22 sia kanu Kitab Zabur. Nia nin maena
na su watu a nia na nabaluy a mabagel sa langun kanu edsiap-siapan nu udsadan nu walay.
Su manga taw kanu entu a timpu na nia nilan ukit kanu kapembalay nilan na pebpatpasagin
nilan su mangasela a watu ka entu ba i ʼbpagusalen nilan a kasangkapan sa kapembalay
nilan. Dait a mabagel a benal su watu a usalen kanu udsadan nu walay asalʼa mabagel bun su
langun na walay. Nia ba a ibaratan a pedtalun nu Isa al-Masih na pantag mismu kanu ginawa
nin ka sekanin man i binaluy nu Kadenan a mabagel a udsadan nu lumpukan nu langun nu
ʼbpamaginugut kanu Kadenan.
nauget i kinambalingan nin. 10 Guna su nauma den su kapegkasabpet
na sinemugu sekanin kanu ulipen nin lu kanu pinatuludu nin a
ʼbpamangangawid ka enggu nin ʼgkakua su umun nin kanu pamumulan
nin. Ugaidʼa pinametay nilan su ulipen taman sa pinauli nilan
sa dala nakua nin. 11 Na sinemugu menem sekanin ʼbpaluman sa
ulipen. Na maitu bun ba, pinametay nilan bun su entu enggu pinagkaya
nilan pan taman sa pinauli nilan bun a dala nakua nin. 12 Na sinemugu
menem sekanin ʼbpaluman sa ulipen. Na su ikatelu a nia a ulipen a
sinugu nin na pinakapasangan nilan a benal taman sa inidtugʼilan
lu sa liu.
13 “Na nia nadtalu nu kigkuan kanu pamumulanan a ubas na ‘Ngin i
mapia a enggulan ku? Nia mapia na nia ku sugun na su wata ku a mama
a pinadtaya ka basi pagadatan nilan.’
14 “Ugaidʼa endaw i kinailay nu manga ʼbpangangawid sa lekanin
na mimbibitialai silan sa nia nilan pidtalu kanu uman i isa na ‘Sia
kanu ka nia den su pebpusakan, imatayan tanu sekanin ka enggu
tanu makua su ipebpusaka lun a nia.’ 15 Na inidtugʼilan lu kanu liu
nu pamumulanan a ubas ka inimatayan nilan.
“Na ngin basi i enggulan nu kigkuan kanu pamumulanen
a entu? 16 Na lemu sekanin ka pangimatayan nin su manga
ʼbpangangawid a entu enggu ipatuludu nin sa ped su pamumulanen
a entu a ubas.”
Guna makinegʼu manga taw su nia na nia nilan nadtalu na “Di man
isugutʼu Kadenan a manggula su entu!” 17 Daka pidtulikan silan nu Isa
al-Masih ka inidsa nin kanilan i “Amaika maitu na ngin i maena nu
nakadalem a nia kanu kitab a
‘Su watu a inendan nu manga panday na walay na entu
ba i nabaluy a balapantag kanu langun na watu
nu walay’? a
Luk 20
Magi NT Final draft.indb 254 3/24/2021 2:46:59 PM
255
b 20:24 kuleta a sinsiliu Su kuleta a nia na nia nin ngala na dinarius. Nia ba i kuleta nu manga
taw sa Ruma kanu entu a timpu. Na su kuleta a nia na pilak enggu inukilan kanu palasʼu Sultan
sa Ruma. Nia ba i ʼbpagusalen nu manga Yahudi sa kapembayadʼilan sa buwis lu kanu gubilnu
nu Ruma. Ugaidʼa di ʼgkalilinian nu manga Yahudi a lusud kanu lumpukan a Parisiyu su kabayad
sa buwis kanu Sultan sa Ruma a pendatu kanu dalepa nilan a manga taw a Israil kanu entu a
timpu. Na amaika nia makasumpatʼu Isa al-Masih kanu idsa nilan i “Dait a mayad sa buwis” na
malipunget sa lekanin su manga taw a lusud kanu lumpukan a Parisiyu. Na amaika menem
ka nia makasumpatʼu Isa al-Masih kanilan i “Di dait a mayad sa buwis” na sigkemen menem
sekanin nu gubilnu nu Ruma.
18 Na apia entain i makagebpa kanu entu ba a watu na malupet-lupet enggu
apia entain menem i kaulugan nu entu ba a watu na matapung-tapung.”
Su Pantag kanu Kapembayad sa Buwis
(Mataya 22:15-22; Markus 12:13-17)
19 Na su manga gulu nu pangitaban enggu su manga mapulu nu
ʼbpamangurban na kiugan nilan semigkem su Isa al-Masih sa kanu entu
ba a kutika kagina naimamanan nilan i silan i pedtumbuken nu Isa
al-Masih kanu entu a pakenalan nin. Ugaidʼa ʼgkagilekan silan kanu
madakel a taw.
20 Guna su maitu na nangilay silan sa mapia a timpu sa kadulatʼilan
kanu Isa al-Masih tembu sinemugu silan sa namagigiling sa senep sa
atay i kapagidsa nin ka enggu nilan kadulatan kanu kangadtalu nin
asalʼa makapaladʼilan kanu ʼgkasaligan nu gubilnadul. 21 Nia nilan
inidsa sa lekanin na “Gulu, katawan nami i su pedtalun nengka enggu
su ibpamandu nengka na benal enggu di ka mapambidaya kanu taw.
Ibpamandu nengka su lalan kanu Kadenan sia luyud kanu bantang.
22 Na ngintu, wagib sa lekitanu a manga Yahudi i mayad sa buwis kanu
Sultan sa Ruma atawa ka dili?”
23 Ugaidʼa ʼgkatawan bun nu Isa al-Masih su mawag a kahanda nilan.
Na nia nin pidtalu kanilan na 24 “Pananggiti aku nu sia sa kuleta a
sinsiliu. b Entain i kipalas sa nia enggu entain i kingala lun?” Na nia
nilan inisumpat na “Kanu Sultan sa Ruma.” 25 Daka nia pidtalu nu Isa
al-Masih kanilan na “Amaika maitu na inggay nu kanu Sultan su ngin i
kanu Sultan enggu inggay nu kanu Kadenan su ngin i kanu Kadenan.”
26 Na da nilan bun kadulati su Isa al-Masih sia kanu kangadtalu nin
lu kanu madakel a taw. Nia pan mula na da silan makadtalu ka sangat a
nangagaip silan kanu inisumpatʼu Isa al-Masih kanilan.
Luk 20
Magi NT Final draft.indb 255 3/24/2021 2:46:59 PM
256
c 20:37 su Kadenan a pedsimban nu Ibrahim, Iskak enggu Yakub Nia nin maena na apia
minatay den sia sa dunia su Nabi Ibrahim, Nabi Iskak enggu su Nabi Yakub na sia kanu adapan
nu Kadenan lu sa sulega na bibiag bun silan. Pedsimba pamun silan kanu Kadenan sampay
saguna. Ebpun i nia sia kanu Kinaliu 3 ayat 6 sia kanu Kitab Taurat.
Su Pantag kanu Kambibiagʼu Minatay
(Mataya 22:23-33; Markus 12:18-27)
27 Na aden manga taw a lusud kanu lumpukan a Sadusiyu a pedtalu
sa dala kambibiag ʼbpaluman nu namamatay. Na sinupegan nilan
su Isa al-Masih ka inidsa nilan lun i 28 “Gulu, nia inisulatʼu Nabi Musa
sa lekitanu na amaika matay su mama a dala makamuliataw kanu
kaluma nin na dait a pangaluman nu suledʼin su balu nin a entu. Na
su mambata nilan na mabaluy a wata nu suledʼin a entu a minatay.
29 Na aden pitu kataw a edsusuled a mama. Na su kaka sa langun na
nangaluma ugaidʼa minatay a dala wata nin. 30 Daka pinangaluma
menemʼu ikadua su balu nu kaka nin na minatay bun. 31 Na maitu bun
ba su ikatelu taman sa naibped matay su pitu kataw a edsusuled a dala
bun makamuliataw. 32 Nia mauli lun na minatay bun mambu su babay.
33 Na amaika maitu na sia kanu kambibiag ʼbpaluman nu namamatay
na entain i kikaluma kanu babay a entu? Kagina nagkaluma nin langun
su pitu kataw a entu a edsusuled.” 34 Nia inisawalʼu Isa al-Masih kanilan
na “Su manga taw sia sa dunia na mamangaluma enggu pamangaluman.
35 Ugaidʼa sia sa Mauli a Gay na su manga taw a makatalima kanu
uyag-uyag a da taman nin na di den silan mamangaluma enggu
pamangaluman. 36 Di den silan temala sa kapatay ʼbpaluman ka nia
nilan den pagidsan na su manga malaikat. Na silan su mabaluy a manga
wata nu Kadenan a mimbibiag ʼbpaluman. 37 Na apia sia kanu kitab sa
kanu timpu a lu su Nabi Musa kanu kayu a pegkalaw-kalaw na naamad
i aden kambibiag ʼbpaluman nu manga minatay sia kanu kinatawagʼin
kanu Kadenan a su Kadenan a pedsimban nu Ibrahim, Iskak enggu
Yakub. c 38 Su namamatay na di den pakasimba kanu Kadenan ka su
manga bibiag bu i pakasimba lun kagina silan bu i aden uyag-uyagʼin sia
kanu Kadenan.”
39 Na nia inisumpatʼu ped a manga gulu nu pangitaban lu na “Gulu,
mapia a benal i pidtalu nengka a nan.” 40 Na da den ba a entu nakatika
lun midsa.
Luk 20
Magi NT Final draft.indb 256 3/24/2021 2:47:00 PM
257
d 20:41 Masih Su kadtalu a Masih sa basa a Hibru na mashiach a nia nin maena na binubusan
sa lana kagina sia kanu adat-betadʼu manga Yahudi na su ʼgkapamili nu Kadenan a endatu,
ʼbpangurban atawa ka nabi na pembubusan sa lana su ulu nin sa tanda a pedsanganan sa bagel.
Madakel pan i kasabutan tanu makapantag kanu Masih sia kanu Maena nu Mangadalem a
Kadtalu kanu Kitab a mailay k e anu kapupusan nu nia a kitab. f 20:42-43 Ebpun i nia sia kanu Manga Sengal 110 ayat 1 sia kanu Kitab Zabur. 20:46 malilini lemambung Su manga gulu nu pangitaban na ʼgkatusan silan a gulu sia kanu
suga nu lambungʼilan. Na sia sa adat-betadʼilan na amaika su taw a nakalambung na nia nin
maena na dait a pagadatan.
Su Idsa pantag kanu Masih
(Mataya 22:41-46; Mataya 23:1-36; Markus 12:35-40)
41 Na su Isa al-Masih menem i minidsa kanilan sa “Panun a entu ka
nadtalu nu manga taw i ‘Su Masih d na tupu nu Daud’? 42 Kagina su Daud
demun i midtalu sia nakadalem kanu Kitab Zabur i
‘Pidtalu nu Kadenan a Mapulu kanu Mapulu ku i
“Ayan ka sia tampal kanu kawanan ku
43 taman sa pasugiuden ku su manga kuntela
nengka kanu paladʼu ay nengka.” ’ e
44 Amaika su Daud ka nia nin kinatawag kanu Masih na Mapulu na
panun basi a entu i kinadtupu nin lun?”
45 Na sia kanu adapan nu taw a ʼbpamakikineg na pidtalu nu Isa
al-Masih kanu ʼbpamangunut lun i 46 “Pangingati nu su manga gulu nu
pangitaban a malilini lemambung f kanu kapendadalakaw nilan asalʼa
kapagadatan silan nu manga taw lu kanu manga padian. Na nia nilan
kiugan na makapagagayan silan lu kanu ʼbpagagayanan nu manga mapulu
lu kanu manga pedsambayangan tanu a manga Yahudi enggu lu kanu
manga pegkakanduli. 47 Na ʼbpamagakalan nilan su manga balu a babay
asalʼa maakup-akupʼilan su manga kaaden nu entu a manga balu. Na
ʼbpangeni-ngeni silan sa malendu asalʼa makapailay nilan i balaagama silan.
Na silan ba a entu i makatalima sa labi lawan den i kapasangʼin a kasiksan.”
Su Tidtu a Edsakat
(Markus 12:41-44) 21 1 Na guna tengab su Isa al-Masih na nailay nin su manga kawasa
a ʼbpagulug sa edsakat lu kanu ʼbpagulugan sa kuleta kanu Suti a
ʼBpagagaman. 2 Na nailay nin bun su miskinan a balu a babay a ʼbpagulug
Luk 20 , 21
Magi NT Final draft.indb 257 3/24/2021 2:47:01 PM
258
g 21:2 dua lad a sinsiliu a kuleta Su kuleta a entu a inenggay nu babay na manganaut enggu
inumbal sa tumbaga. Isa i entu kanu manga kuleta a sinsiliu nu manga taw sa Ruma a inusalʼu
manga Yahudi kanu entu a timpu. Mababa sa langun i alaga nu entu a kuleta.
bun sa dua lad a sinsiliu a kuleta. g 3 Na nia pidtalu nu Isa al-Masih na
“Saben-sabenal a pedtalun ku sa lekanu i su miskinan a nia a balu na nia
pan madakel i nakaulugʼin lu kanu ʼbpagulugan sa kuleta kumin kanu
langun nilan. 4 Kagina su inenggay nilan na subela bu nu kakawasan nilan
ugaidʼa su miskinan a nia na inenggay nin su langun nu kauyagan nin.”
Su Pantag kanu Kagubalʼu Suti a ʼBpagagaman
(Mataya 24:1-2; Markus 13:1-2)
5 Na aden ped a manga taw a pembibitiala pantag kanu sangat i
kapia nin a manga watu enggu su inenggay nu manga taw a inibpalas
kanu Suti a ʼBpagagaman. Ugaidʼa nia pidtalu nu Isa al-Masih na
6 “Aden mauma a timpu a apia satiman na dala mailay nu lun a
mamakapamaguntul a watu ka natalatantu i aden gemubal lun su
langun nu entu ba.”
Su manga Tanda kanu Gay a Mauli
(Mataya 24:3-14; Markus 13:3-13)
7 Na inidsan nu ʼbpamangunut lun su Isa al-Masih sa “Gulu, kanu i
kanggula kanu entu ba enggu ngin i tanda sa manggula den su entu?”
8 Nia inisawalʼu Isa al-Masih na “Pangingati nu i dala makapasibay sa
lekanu. Madakel i embuat a nia nilan edtalun na silan su Masih enggu
nauma den su Gay na Harikiamat. Ugaidʼa da kanu ʼbpaginugut sa entu.
9 Na u makakineg kanu den sa embubunua enggu manga samuk, na da
kanu magilek ka nasisita a manggula muna i entu ugaidʼa dikena nia nin
maena i entu den ba su kabangkit kanu dunia.”
10 Na pidtalu nin pan kanilan i “Embubunua pan su manga bangsa
enggu embubunua pan su manga sultan. 11 Na maaden su manga linug
a sangat i kabagelʼin kanu madakel a dalepa enggu maaden bun su
kanggutem taman sa temala sa mapasang a sakit su manga taw. Na
maaden bun su pakatiawan-tiawan a manggula enggu kangagaipan
a manga tanda a makabpun kanu kawang-kawangan. 12 Unan na
kanggula kanu langun nu nia na mangasigkem kanu muna enggu
Luk 21
Magi NT Final draft.indb 258 3/24/2021 2:47:02 PM
259
pamungkaidanan kanu. Ipalad kanu lu kanu walay a pedsambayangan
nu manga Yahudi taman sa ipabilanggu kanu. Na ipalad kanu bun
kanu adapan nu manga sultan enggu kanu manga gubilnadul sabap sa
laki. 13 Na sabap sa entu na makadsaksi kanu kanilan pantag sa laki.
14 Kagina ka maitu na di nu den ʼbpelidui sa ginawa i kapagadilʼu sa
kapaninindegʼu kanu ginawa nu 15 ka saki demun i temutulu sa lekanu
enggu menggay sa ilemu u ngin i dait a edtalun nu. Na dala makagaga
edtindega sa lekanu atawa ka matu sa lekanu. 16 Na su manga lukesʼu,
manga suledʼu, su manga pagali nu atawa ka su manga pakatʼu na
ipalad kanu nilan kanu manga kuntela nu enggu paimatayan nilan
su ped sa lekanu. 17 Na sabap sa laki na kabensian kanu nu langun nu
taw. 18 Ugaidʼa saki i mataw sa lekanu, na apia salias kanu bukʼu na da
mabinasa lun. 19 Na sia kanu katigkelʼu na malipuas kanu.”
Su Kabinasa kanu Awrusalim
(Mataya 24:15-21; Markus 13:14-19)
20 Na pidtalu pamun nu Isa al-Masih i “Amaika mailay nu den su
Awrusalim a nabalibet den na manga sundalu na katawan nu den i
mangagan den su kabinasa lun. 21 Na su lu sa Yudia na dait a
mamagayas den silan malalaguy lu kanu manga palaw. Na su langun
menemʼu lu kanu siudad na mamangawa den silan. Na su lu kanu
ʼbpangangawidan na di den lemudep kanu siudad 22 kagina entu den ba
su manga gay a tidtu-tidtu a kasiksan ka lu den ba matuman su langun
a kadtalu a inipayag sia kanu kitab. 23 Na duan-duan nin den su manga
babay a magingay enggu papedsusu sa wata kanu entu ba a manga
timpu ka su manga taw na temala den sa mapasang a kamalasayan
enggu su lipungetʼu Kadenan na makatingguma kanu nia ba a manga taw.
24 Na aden mamamatay na pali, su ped menem na masigkem taman sa
madtapik lu kanu ped a manga dalepa. Na su Awrusalim na dakudaken
den nu manga taw a dikena-Yahudi taman kanu timpu a kapupusʼu
kutika a inenggay nu Kadenan kanu manga taw a dikena-Yahudi.
Su Kauma nu Kaka nu Manusia
(Mataya 24:29-31; Markus 13:24-27)
25 “Na maaden su manga masela a tanda a manggula sia kanu senang,
sia kanu ulan-ulan enggu sia kanu manga bitun. Na mabulibug enggu
Luk 21
Magi NT Final draft.indb 259 3/24/2021 2:47:03 PM
260
kagilekan su langun nu bangsa sia kanu liwawaw na dunia sabap
kanu dagusʼu lagat enggu su kapendedsa nu bagel. 26 Na mangalunguk
sa gilekʼilan su manga taw sa kapagitungʼilan kanu pakatingguma
sia sa liwawaw na dunia kagina su langun nu aden bagelʼin lu sa
kawang-kawangan na mangakuyung den. 27 Entu pan ka mailay su Kaka
nu Manusia a lu makasaleta kanu gabun a makauma sia sa dunia. Na
mailay nu taw su kabarakatʼin enggu su sigay nin. 28 Na amaika lemudsu
den manggula su langun nu nia ba na tingada kanu den sa pulu enggu
pakabagelʼu i manggiginawa nu ka entu den ba i kauma nu kalipuas sa
lekanu.”
Su Pakenalan pantag kanu Kayu a Igus
(Mataya 24:32-35; Markus 13:28-31)
29 Na pidtalu pan nu Isa al-Masih kanilan su nia a pakenalan sa
“ʼGkalendemʼu su kayu a igus enggu su manga ped pan a kayu. 30 Na
amaika mailay nu den i ʼbpeleteb menem su laun nin na katawan nu
den i mangagan den su kabpanenang. 31 Na maitu bun ba u mailay
nu den i manggula den su langun nu entu ba na katawan nu den i
masupeg den su kapendatu nu Kadenan.
32 “Na saben-sabenal a pedtalun ku sa lekanu i natalatantu a di
matag makadalung su manga taw kanu nia a timpu taman sa di pan
manggula su langun nu entu ba. 33 Na madala den su langit enggu su
lupa ugaidʼa su kadtalu ku na di madala.
34 “Na ingati nu i masimpang kanu nu bilu bangkawat, su
kandalangutan enggu su manga lidu na ginawa sa sagugunay a timpu
ka basi kauman kanu sa maitu ba. Kagina su kauma nu entu ba a
manga gay na di ʼgkatekawan a mana bun su litag a pakatekaw demun
pebpekas. 35 Na makatingguma i entu ba a gay kanu langun nu taw sia
sa liwawaw na dunia. 36 Ugaidʼa pangingat kanu kanu langun nu timpu,
ipangeni-ngeni nu i enggan kanu sa bagel sa panun i kalipuasʼu kanu
langun nu nia ba u makatingguma den ka enggu kanu makaadap kanu
Kaka nu Manusia.”
37 Na uman malamag na ʼbpamandu su Isa al-Masih lu kanu Suti a
ʼBpagagaman ugaidʼa amaika magabi na ʼbpeliu sekanin sa Awrusalim
ka ʼbpelu kanu Palaw nu Ulibus. 38 Na uman mapita-pita na madakel a
taw i ʼbpelu kanu Suti a ʼBpagagaman ka ʼbpamakikineg sa lekanin.
Luk 21
Magi NT Final draft.indb 260 3/24/2021 2:47:04 PM
261
h 22:1 Su Kanduli nu Pan a Dala Pakembangʼin na su kapegkalendem kanu kinalipuasʼu
Kadenan kanu manga taw a Israil kanu timpu a pinangungulipen silan lu sa Egypt. Madakel
pan i kasabutan tanu makapantag sa nia sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
Su Katipu kanu Isa al-Masih
(Mataya 26:1-5; Markus 14:1-2; Yuhan 11:45-53) 22 1 Kanu entu a kutika na pedsiken den su Kanduli nu Pan a Dala
Pakembangʼin h a bedtuan bun sa Kanduli nu Kalipuas. 2 Na su
manga mapulu nu ʼbpamangurban enggu su manga gulu nu pangitaban
na ʼbpangilay sa ukit sa kaimatay nilan kanu Isa al-Masih sa di katawan
nu manga taw ka ʼgkagilekan silan kanilan.
(Mataya 26:14-16; Markus 14:10-11)
3 Saleta mambu na si Yahuda a bedtuan sa Iskalia na inasukan nu Datu
na Giadsal, isa bun sekanin kanu sapulu enggu dua a pinamili nu Isa
al-Masih. 4 Na linemu sekanin kanu manga mapulu nu ʼbpamangurban
enggu lu kanu manga mapulu nu pedtameng kanu Suti a ʼBpagagaman
ka pinagitungʼilan u panun i katipu nin kanu Isa al-Masih lu kanilan.
5 Na napia a benal i ginawa nilan sa entu taman sa pibpasadan nilan si
Yahuda sa enggan nilan sa kuleta. 6 Na minayun mambu si Yahuda sa
kanu entu taman sa linemudsu den mambu sekanin mangilay sa mapia a
kutika a katipu nin kanu Isa al-Masih sa da gaid makailay lun.
(Mataya 26:17-25; Markus 14:12-21)
7 Na kanu gay a kapegkan kanu pan a dala pakembangʼin enggu su
gay a dait a kapegkurban sa manguda a bili-bili a Kanduli nu Kalipuas
8 na sinugu nu Isa al-Masih si Pitru enggu si Yuhan sa nia nin pidtalu
kanilan na “Ganat kanu den ka pagadil kanu sa pegken tanu kanu nia
a Kanduli nu Kalipuas.” 9 Na inidsa nilan kanu Isa al-Masih i “Endaw
nengka kiugan a makapagadil kami sa entu a Kanduli?”
10 Na nia nin pidtalu na “Nia nu enggula, na kanu kauma nu lu kanu
siudad na aden lu mama a madsumbakʼu a aden ʼbpananggiten nin a
binangga a aden igʼin. Na unut kanu sa lekanin ka endaw i ludepan nin
a walay 11 na edtalu nu kanu kigkuan kanu walay i ‘Ibpagidsa nu Gulu
u endaw kun i bilik a kakanan nin kanu Kanduli nu Kalipuas kapedʼu
Luk 22
Magi NT Final draft.indb 261 3/24/2021 2:47:05 PM
262
ʼbpamangunut sa lekanin.’ 12 Na ipailay nin sa lekanu su maulad a bilik
lu sa pulu a aden den langun-taman nin. Na lu nu den ba adil su pegken
tanu.”
13 Na linemu den mambu silan taman sa natun nilan su langun nu
entu a mana bun su pidtalu nu Isa al-Masih. Daka inadilʼilan den lu ba
su pegken nilan kanu Kanduli nu Kalipuas.
Su Kapegkan kanu Kanduli nu Kalipuas
(Mataya 26:26-30; Markus 14:22-26; Yuhan 13:21-30; 1 Kurintu 11:23-25)
14 Guna su nauma den su kutika nu kakan nilan na nagagayan den su
Isa al-Masih enggu su pinamili nin a ʼbpamangunut lun. 15 Na nia nin
pidtalu kanilan na “Sangat a napanganganay ku i makapamagatuang
tanu keman kanu nia a Kanduli sa unan na di aku pan malasay. 16 Na
nia ku madtalu sa lekanu na di aku den keman sa maya ba a kanduli
taman sa di matuman su maena nu nia lu kanu kapendatu nu Kadenan.”
17 Na kinemua su Isa al-Masih sa tagayan a aden igʼa ubasʼin ka
midsukul-sukul sekanin enggu nia nin pidtalu kanu ʼbpamangunut lun
na “Kua nu i nia ka pamaginemai nu. 18 Na edtalun ku sa lekanu i iganat
saguna na di aku den minem ʼbpaluman sa igʼa ubas taman sa di mauma
su kutika na kapendatu nu Kadenan.”
19 Na kinemua bun sa pan enggu midsukul-sukul sekanin entu pan
ka pidtebi-tebi nin ka inenggay nin kanu ʼbpamangunut lun sa nia nin
pidtalu na “Nia ba su badan ku a ipenggihad ku sabap sa lekanu. Na
enggula nu su nia ba a ukit a tademan sa laki.”
20 Na maitu bun ba i pinggula nin kanu tagayan a aden igʼa ubasʼin
kanu kinapasadʼilan gemabi ka pidtalu nin i “Su tagayan a nia na
nia ba su lugu ku a minalut kanu bagu a kapasadan nu Kadenan a
ipatuga sabap sa lekanu. 21 Ugaidʼa ilay nu ka su temipu sa laki na
ibpamagatuang tanu bun kanu nia ba a pegkanan. 22 Na su Kadenan i
migkahanda sa dait a matay su Kaka nu Manusia ugaidʼa duan-duan nin
den su taw a temipu sa lekanin.” 23 Na nakapamagidsaya silan u entain i
makatika sa kanilan enggula sa entu.
Su Badtug sa Langun sia kanu Kapendatu nu Kadenan
24 Guna su maitu na mibpapalawa su ʼbpamangunut lun u entain kanilan
i badtug sa langun. 25 Na nia pan pidtalu nu Isa al-Masih kanilan na “Su
Luk 22
Magi NT Final draft.indb 262 3/24/2021 2:47:06 PM
263
manga datu nu manga bangsa na sangat a pendatuan nilan su manga
taw nilan. U aden bagelʼu ʼgkaunutan na nia nilan kalilinian na kagelalan
silan sa ʼbpananabangan. 26 Ugaidʼa dikena kanu maitu, nia pan mula na
su entain i badtug sa lekanu na dait a ibaba nin i ginawa nin enggu su
mapulu menem na dait a mabaluy a panunugun. 27 Entain ba man i badtug,
su ʼbpagagayan kanu lamisan atawa ka su ʼbpanalagad? Dikena ba su
ʼbpagagayan? Ugaidʼa saki na kaped aku nu a ʼbpanalagad. 28 Sekanu na
dala aku nu pitasa apia kanu timpu nu kamalasayan ku. 29 Kagina ka maitu
na ibpagenggay ku sa lekanu su kakamal a mana bun su kinaenggay sa laki
lun nu Ama ku 30 ka enggu sekanu i maped ku keman enggu minem kanu
kandatu ku taman sa magagayan kanu bun kanu manga kulesi ka enggu
nu makukum su sapulu enggu dua a tupu nu Israil.
Su Kinadtalu nu Isa al-Masih pantag kanu
Kakiasʼi Simiun Pitru sa lekanin
(Mataya 26:31-35; Markus 14:27-31; Yuhan 13:36-38)
31 “Seka Simiun, pakikineg ka! Pinangeni nu Datu na Giadsal i batalun
kanu nin a mana bun su kapapembayug kanu bantad a pakadsenggaya su
matimegas enggu su ukap. 32 Ugaidʼa seka Simiun na inipangeni-ngeni ku
seka sa di maawa su saligʼengka. Na su kasangulʼengka ʼbpaluman sa laki
na seka i mapagkabagel kanu saligʼu manga suledʼengka sa paginugut.”
33 Na nia inisumpatʼi Simiun na “Mapulu, adil aku sa kaunut ku sa leka
lu sa bilangguan apia nia nin kaaden i matay aku a kapedʼengka.” 34 Na
nia pidtalu sa lekanin nu Isa al-Masih na “Nia ku madtalu sa leka Pitru
na bagu kemuku su manuk a kalasan sa kanu nia bun ba a magabi na
makatelu aku nengka makakias sa di aku nengka katawan.”
Su Kapagadilʼu ʼBpamangunut kanu Isa al-Masih
35 Na nia pan pidtalu nu Isa al-Masih na “Su timpu a kinasugu ku
sa lekanu a dala nadtatanggitʼu a ʼbpanaguan sa kuleta atawa ka apia
ngin a taguan, maitu bun i ampisʼa ay, na ngintu, migkulang kanu
kanu manga nasisita nu?” Na nia nilan nakasumpat na “Dala.” 36 Na
nia menem pidtalu nu Isa al-Masih kanilan na “Ugaidʼa saguna na apia
entain i aden ʼbpanaguan nin sa kuleta atawa ka apia ngin a taguan
na pananggiten nin enggu apia entain i dala kipingʼin na ʼbpasan nin
su lambungʼin ka mamasa sa satiman. 37 Ka matuman den sa laki su
Luk 22
Magi NT Final draft.indb 263 3/24/2021 2:47:07 PM
264
i 22:37 Ebpun i nia sia kanu Kitab a I j nisulatʼu Nabi Isayas 53 ayat 12. 22:42 Su kamalasayan sia na sia sa basa a Grik na tagayan. Bayuk su kinausal lun sia a nia nin
maena na kamalasayan.
nakadalem kanu kitab a ‘Iluyud sekanin kanu manga taw a dupang,’ i
ka u ngin man i nakasulat pantag sa laki na matuman su entu.” 38 Na
nia inisumpatʼu ʼbpamangunut lun na “Mapulu, ilay ka! Aden den a nia
dua timan a kiping!” Na nia menem inisumpatʼu Isa al-Masih kanilan na
“Telenan tanu pan i nan a bitiala!”
Su Kinapangeni-ngeni nu Isa al-Masih lu sa Palaw nu Ulibus
(Mataya 26:36-46; Markus 14:32-42)
39 Na linemiu menem su Isa al-Masih kanu Awrusalim ka linemu
kanu Palaw nu Ulibus a mana bun su katatapan a penggulan nin.
Na minunut bun sa lekanin su ʼbpamangunut lun. 40 Guna su
nakauma den silan lu na nia nin pidtalu kanu ʼbpamangunut lun na
“Pangeni-ngeni kanu ka enggu di kanu masasat.” 41 Na tinemangka
sekanin kanilan sa paidu ka sinemugiud ka nangeni-ngeni 42 sa nia
nin pidtalu na “Ama ku, amaika mapakay bu sa leka na iawa nengka
pan sa laki su kamalasayan j a nia a pakatingguma sa laki. Ugaidʼa apia
ka maitu na dikena su kiugʼu ginawa ku i kaunutan ka su kahanda
nengka i matuman.” 43 Daka mibpapayag sa lekanin su malaikat a
ganat sa sulega ka pinagkabagelʼin su manggiginawa nin. 44 Na sabap
kanu sangat a kapegkalidu na ginawa nin na nangeni-ngeni sekanin sa
tidtu-tidtu taman sa minigis su atingʼin a mana lugu a pedtagatak kanu
lupa.
45 Na guna sekanin makapasad mangeni-ngeni na mimbalingan lu
kanu ʼbpamangunut lun. Na nauman nin silan a ʼbpamedtulug sabap sa
ʼgkalidu a benal i ginawa nilan. 46 Na nia nin pidtalu kanilan na “Nginan
ka ʼbpamedtulug kanu? Gedam kanu ka pangeni-ngeni kanu ka enggu di
kanu masasat.”
Su Kinasigkem kanu Isa al-Masih
(Mataya 26:47-56; Markus 14:43-50; Yuhan 18:3-11)
47 Na pedtalu pamun su Isa al-Masih na nakauma su madakel a taw a
nia nilan naunutan na si Yahuda a isa kanu sapulu enggu dua a pinamili
Luk 22
Magi NT Final draft.indb 264 3/24/2021 2:47:07 PM
265
k 22:47 Su kinasiumʼu Yahuda kanu Isa al-Masih na entu ba i sinial sa kapedtutulu nin kanu
Isa al-Masih kanu manga pedsigkem lun. Mailay i nia sia kanu Mapia a Tutuma a Inisulatʼi
Mataya 26 ayat 48 enggu sia kanu Mapia a Tutuma a Inisulatʼi Markus 14 ayat 44 sia kanu
Kitab Injil.
nin. Na inubay ni Yahuda su Isa al-Masih ka siniumʼin. k 48 Daka nia
pidtalu nu Isa al-Masih sa lekanin na “Ngintu, su kinasiumʼengka kanu
Kaka nu Manusia na namba i ukit a kapedtipu nengka lun?”
49 Na guna madsusuliman nu ʼbpamangunut lun su ʼgkanggula na
nia nilan pidtalu kanu Isa al-Masih na “Mapulu, matu tanu?” 50 Na isa
kanu ʼbpamangunut i tinimbasʼin su ulipen nu mapulu sa langun nu
ʼbpamangurban. Na nia nasugat na su kawanan a tangila nin taman
sa nakabpitas su entu. 51 Na pidtalu nu Isa al-Masih kanilan i “Telen
kanu san!” Na inipu nin su tangila nu mama na midsambuta demun i
kinaulitʼu tangila nu mama a entu.
52 Daka nia pidtalu nu Isa al-Masih kanu manga mapulu nu
ʼbpamangurban enggu su manga mapulu nu pedtameng sa Suti a
ʼBpagagaman taman kanu ʼgkangaunutan nu manga Yahudi a pedsigkem
lun na “Nginan, ribildi aku ka sinemia kanu a minit pan sa manga
sundang enggu manga ibpametay sa kasigkemʼu sa laki? 53 Uman
gay na kaped aku nu bun lu kanu Suti a ʼBpagagaman na di aku nu
bun pedsigkemen. Ugaidʼa lekanu i nia a kutika a nia pendatu na su
kalibutengan.”
Su Kinakiasʼi Simiun Pitru kanu Isa al-Masih
(Mataya 26:57-58; Mataya 26:69-75; Markus 14:53-54;
Markus 14:66-72; Yuhan 18:12-18; Yuhan 18:25-27)
54 Daka sinigkemʼilan su Isa al-Masih ka pinananggitʼilan lu kanu
tulugan nu mapulu sa langun nu ʼbpamangurban. Saleta mambu
na pedtatanggunut bun si Pitru ugaidʼa lu bu sa mawatan. 55 Daka
aden manga taw a minumbal sa tumeg lu kanu lukʼu lama-lama
nu tulugan nu mapulu sa langun nu ʼbpamangurban ka lu ba silan
namagagayan kanu ligidʼin, na minamung mambu si Pitru magagayan
lu ba. 56 Guna sekanin madsusuliman nu isa kanu panunugun a
babay na nia nin pidtalu na “Su mama a nia na kaped bun nu taw
a nan a nasigkem.” 57 Ugaidʼa inikiasʼi Pitru sa nia nin pidtalu na “Bai,
di ku sekanin katawan!”
Luk 22
Magi NT Final draft.indb 265 3/24/2021 2:47:08 PM
266
58 Na da matana-tana na aden menem mama a nakadsima sa lekanin
sa nia nin pidtalu na “Isa ka bun kanilan!” Ugaidʼa nia pidtalu ni Pitru
na “Saben-sabenal a dikena aku nilan kaped.”
59 Na manga sakauras i naipus na aden menem mama a
ipedtegelʼin i “Natalatantu i su nia a mama na isa bun kanilan
kagina taw bun sa Galili.” 60 Nia pidtalu ni Pitru na “Di ku katawan
i pedtalun nengka a nan!” Na pedtalu pamun si Pitru na kinemuku
su manuk a kalasan. 61 Na linengian sekanin nu Mapulu a su Isa
al-Masih. Na nagkalendemʼin su pidtalu nin sa lekanin a “Bagu
makakuku su manuk a kalasan na makatelu aku nengka den makakias.”
62 Na linemiu si Pitru ka sangat a nakapaguguliang sa kinalidu na
ginawa nin.
Su Kinapagumpak kanu Isa al-Masih
enggu su Kinapametay lun
(Mataya 26:67-68; Markus 14:65)
63 Na su manga mama a pedtameng kanu Isa al-Masih na
pinagumpakʼilan sekanin enggu pinametay nilan. 64 Dinapengan nilan
su mata nin ka inidsan nilan sa “Amaika seka su Masih na edtalu ka sa
lekami u entain i ʼbpametay sa leka?” 65 Na madakel pan i pidtalu nilan
sa ukit a kapapegkaya nilan lun.
Su Kinadsaksi nu Isa al-Masih
(Mataya 26:59-66; Markus 14:55-64; Yuhan 18:19-24)
66 Guna su mapita den na su ʼbpamangukum a lusud den lu ba su
manga mapulu nu ʼbpamangurban enggu su manga gulu nu pangitaban
na mindidilimudan silan ka pinaadapʼilan su Isa al-Masih lu kanilan.
67 Ka inidsan nilan sa “Edtalu ka sa lekami, seka ba su Masih?” Nia nin
inisumpat na “Amaika edtalun ku sa lekanu na di kanu bun maginugut
68 enggu amaika aden idsa ku sa lekanu na di kanu bun semumpat.
69 Ugaidʼa iganat saguna na su Kaka nu Manusia na magagayan kanu
tampal sa kawanan nu Kadenan a Barakat sa Langun.” 70 Na langun
nilan na midtalu sa “Amaika maitu na seka ba su Tunggalʼu Kadenan?”
Na nia nin inisumpat kanilan na “Benal su pedtalun nu a nan.” 71 Nia
nilan menem pidtalu na “Di tanu den nasisita i ped pan a amadan ka
nakineg tanu demun kanu ngali nin.”
Luk 22
Magi NT Final draft.indb 266 3/24/2021 2:47:08 PM
267
Su Kinaadap kanu Isa al-Masih kanu Gubilnadul Pilatu
(Mataya 27:1-2; Mataya 27:11-14; Markus 15:1-5; Yuhan 18:28-38) 23 1 Daka midtindeg su langun nu mindidilimudan lu ka
pinananggitʼilan su Isa al-Masih lu kanu Pilatu. 2 Na sinenditan
nilan sekanin sa nia nilan pidtalu na “Nasigkemʼami su nia ba a mama
a papedsibayn nin su manga taw. Pedsapalan kami nin sa kabayad sa
buwis lu kanu Sultan sa Ruma enggu ʼbpamagigiling sekanin sa Masih
enggu datu.”
3 Na inidsan sekanin nu Pilatu sa “Seka ba su Datu nu manga Yahudi?”
Na nia nin inisawal na “Seka den i midtalu sa nan.” 4 Daka nia pidtalu ni
Pilatu kanu manga mapulu nu ʼbpamangurban enggu su madakel a taw
na “Dala katawan ku a kadupangan nu mama a nia.” 5 Ugaidʼa makin
nilan bun ipedtegel sa nia nilan pedtalun na “Sia kanu kabpamandu
nin na pakasundulʼin su manga taw sa kabpangaden sa kasamukan sa
lusudʼu Yudia, iganat sa Galili taman den sia.”
Su Kinaadap kanu Isa al-Masih
kanu Datu Hirud
6 Na guna makinegʼu Pilatu su entu na inidsa nin i “Ngintu, taw sa
Galili i mama a nia?” 7 Guna nin katawi i su Isa al-Masih na ebpun kanu
dalepa a pegkamalan ni Datu Hirud na inipasigkilʼin su Isa al-Masih
lu kani Hirud, saleta na kanu entu ba a kutika na lu bun si Hirud sa
Awrusalim.
8 Na sangat a nagalaw si Hirud guna nin mailay su Isa al-Masih kagina
naugetʼin den ʼgkapaginagkay i kailay nin lun sabap sa madakel den i
ʼgkakinegʼin pantag sa lekanin. ʼGkapaginagkay nin i makailay sekanin
sa kagaipan a enggalebeken nu Isa al-Masih. 9 Na pinangingidsan
sekanin nu Datu Hirud ugaidʼa apia sataga na da sekanin sumpat.
10 Na su manga mapulu nu ʼbpamangurban enggu su manga gulu nu
pangitaban na makin nilan ipedtegel ibpelalis su kapedsenditʼilan
kanu Isa al-Masih. 11 Na su Datu Hirud apegʼu manga sundalu nin na
pinagumpakʼilan su Isa al-Masih. Na pinambalegkasʼilan sa matinang
entu pan ka inimbalingan nilan lu kani Pilatu. 12 Na kanu entu demun
ba a gay na nakabpakat su Datu Hirud enggu su Pilatu a andang a dili
ʼbpagayun.
Luk 23
Magi NT Final draft.indb 267 3/24/2021 2:47:09 PM
268
Su Kinasugat sa Kawagib kanu Isa al-Masih sa Kapatay
(Mataya 27:15-26; Markus 15:6-15; Yuhan 18:39-19:16)
13 Na inipatawagʼu Pilatu su langun nu manga mapulu nu
ʼbpamangurban enggu su ʼgkangaunutan nu manga Yahudi taman
kanu manga taw 14 sa nia nin pidtalu kanilan na “Pinananggitʼu sa laki
su nia a mama ka pedtalun nu i papedsibayn nin su manga taw. Na
pinangingidsan ku sekanin san kanu adapan nu, na dala ʼgkailay ku
lun a kawagiban sekanin kanu manga ipedsenditʼu lun. 15 Na maitu bun
si Datu Hirud, da bun nailay nin lun a makawagib sa lekanin. Tembu
pinambalingan nin sia sa lekitanu. Nia ba i ilay nu na da nanggalebekʼu
mama a nia a sabapan a kaimatay lun. 16-17 Na makin palebpadan ku
bu sekanin ka paulin ku den.” 18 Ugaidʼa nia ibpelalisʼu manga taw na
“Itutukʼengka i mama a nan! Nia ka paliu na si Barabas!” 19 Na si Barabas
a nia na nabilanggu sabap kanu kabpagatu nin kanu gubilnu kanu
siudad enggu nakapatay sekanin.
20 Na kagina ka nia ʼgkalinian nu Pilatu na butawanan su Isa al-Masih
na inimbitiala nin ʼbpaluman su manga taw. 21 Ugaidʼa nia nilan bun
ibpelalis na “Itutukʼengka! Itutukʼengka!”
22 Na pidtalu menem ʼbpaluman ni Pilatu sa kanu ikatelu den
i “Enduken, ngin i kadaluakan a pinggula nin? Dala katawan ku lun
a imatay sa lekanin! Na palebpadan ku bu ka butawanan ku den.”
23 Ugaidʼa makin ibpelalis sa matanugʼu madakel a taw i “Dait a
itutukʼengka sekanin!” Na su kabpelalisʼilan bu i ʼgkakineg. 24 Tembu
sinugutan den ni Pilatu su kiugʼilan. 25 Na pinaliu nin su mama a entu a
minatu sa gubilnu enggu nakapatay ugaidʼa su Isa al-Masih menem na
inipaladʼin kanu manga taw a entu sa endaw den i kiugʼilan lun.
Su Kinatutuk kanu Isa al-Masih
(Mataya 27:32-44; Markus 15:21-32; Yuhan 19:17-27)
26 Guna su ʼbpagiten den su Isa al-Masih kanu pedtutukan lun
na nadsumbakʼilan su mama a taw sa Sairin a bedtuan sa Simiun a
ʼbpagukit lu ebpun kanu ʼbpangangawidan. Na sinigkem sekanin nu
manga sundalu ka inipapamusay nilan lun su kayu a pinambalawaga
a ipedtundugʼin bun kanu Isa al-Masih. 27 Na madakel i taw a
midtatanggunut lun. Na su manga babay na ʼbpamanguliang enggu
Luk 23
Magi NT Final draft.indb 268 3/24/2021 2:47:09 PM
l 23:30 Ebpun i nia sia kanu Kitab a I m nisulatʼu Nabi Husia 10 ayat 8. 23:31 Su nia a ayat na nia kapegkatuntay lun nu ped a alim na su kayu a bibiag pamun na
iniupaman kanu Isa al-Masih enggu su kayu menem a ʼgkagangu den na iniupaman menem
kanu manga taw a Yahudi.
269
penggagawan silan kanu Isa al-Masih. 28 Ugaidʼa linengian silan nu Isa
al-Masih sa nia nin pidtalu na “Sekanu a manga babay sa Awrusalim, na
di aku nu ʼbpaguliangi ugaidʼa nia nu uliangi na su ginawa nu enggu
su manga wata nu 29 ka pakauma den su gay a edtalun nu manga taw
i ‘Sangat den i kapia nin kanu manga babay a bayas atawa ka dala pan
embabata enggu dala pan makapasusu.’ 30 Ka nan den ba su kutika a
‘Edtalun nu taw kanu manga palaw i
“Tambaki kami nu den”
enggu edtalun nilan kanu bakulud i
“Ipagena kami nu den.” ’ l
31 Kagina amaika penggulan nilan i nia kanu kayu a bibiag pamun na
labi lawan den kanu kayu amaika ʼgkagangu den.” m
32 Na aden bun dua kataw a mama a dupang i pidtapikʼilan bun lu
ka enggu nilan kaimatayan kapedʼu Isa al-Masih. 33 Na guna silan
makauma kanu dalepa a bedtuan sa Takulab a Ulu na initutukʼilan
kanu kayu a pinambalawaga su Isa al-Masih kapedʼu dua kataw a entu a
dupang. Na su sakataw na tampal kanu kawanan nu Isa al-Masih enggu
su sakataw menem na tampal kanu biwangʼin. 34 Na nia pidtalu nu Isa
al-Masih na “Ama ku, ampun ka su manga taw a nia ka natalatantu i di
nilan ʼgkatawan u ngin i penggulan nilan a nia.” Na pimbad-badʼilan su
manga balegkasʼin sa ukit a kinambunuta.
35 Na su manga taw lu a ʼbpamedtindeg na ʼbpamedtulik bu. Saleta
na su ʼgkangaunutan nu manga Yahudi na ʼbpagumpaken nilan su Isa
al-Masih sa nia nilan ʼbpamedtalun na “Ibpelipuasʼin kun su ped a taw.
Na amaika sekanin su Masih a pinamili nu Kadenan na ilipuasʼin su
ginawa nin.” 36 Na ʼbpagumpaken bun sekanin nu manga sundalu enggu
ʼbpagenggan nilan sa madsem a makalangut 37 sa nia nilan pedtalun
na “Amaika seka su Datu nu manga Yahudi na ilipuasʼengka su ginawa
nengka.” 38 Na aden inibetadʼilan a karatula lu kanu pulu nu ulu nin a
nia lun nakasulat na “Nia ba su Datu nu manga Yahudi.”
39 Na isa kanu manga mama a entu a dupang a initutuk i
pinagumpakʼin su Isa al-Masih sa nia nin pidtalu na “Dikena ba seka
Luk 23
Magi NT Final draft.indb 269 3/24/2021 2:47:10 PM
n 23:45 Su kurtina a nia na makapal enggu maulad. Nia ba su papedsenggaya kanu Suti a Bilik
enggu kanu Suti sa Langun a Bilik lu kanu Suti a ʼBpagagaman.
270
su Masih? Ilipuasʼengka su ginawa nengka apegʼami.” 40 Ugaidʼa
dinaway sekanin nu kapedʼin sa nia nin pidtalu na “Nginan, di nengka
ipegkagilek su Kadenan? Pagidsan ta bun sekanin a pedsiksan. 41 Na
sabap kanu manga kadupangan a pinggula ta na wagib bun sa lekita su
nia a kasiksan ugaidʼa su mama a nia na dala pinggula nin a mawag.”
42 Daka nia nin pidtalu kanu Isa al-Masih na “Isa, ʼgkalendem aku bu
amaika endatu ka den.” 43 Na nia inisumpatʼu Isa al-Masih sa lekanin na
“Saben-sabenal a edtalun ku sa leka i saguna bun ba a nia na maped aku
nengka lu sa sulega.”
Su Kinapatay nu Isa al-Masih
(Mataya 27:45-56; Markus 15:33-41; Yuhan 19:28-30)
44 Na guna su mangagan den maudtu na nakatekaw demun
migkalibuteng kanu lusudʼu inged taman sa ikatelu a uras sa malulem
45 ka migkalibuteng su senang. Na su kurtina n nu Suti a ʼBpagagaman na
naupak sa luk. 46 Saleta mambu na nakalalis su Isa al-Masih sa matanug
sa “Ama ku, ipalad ku den sa leka su ngiawa ku.” Na entu pan ka
napandus su napasʼu Isa al-Masih.
47 Guna mailay nu kapitan nu sundalu su entu a nanggula na napugi
nin su Kadenan sa nia nin nadtalu na “Saben-sabenal a ikelas i mama
a nia.” 48 Na guna mailay nu manga taw a nangalimud lu a ʼbpagilay
kanu entu ba a ʼgkanggula na namanguli silan a ʼgkapanampakʼilan su
lalebʼilan sa kapegkalidu na ginawa nilan. 49 Na su langun nu nakakilala
kanu Isa al-Masih enggu su manga babay a minunut lun ganat sa Galili
na pedsandeng sa lekanin. Na nailay nilan su langun nu entu.
Su Kinakubul kanu Isa al-Masih
(Mataya 27:57-61; Markus 15:42-47; Yuhan 19:38-42)
50-51 Na aden Yahudi a mama a taw sa Arimatia a bedtuan sa Yusup.
Matidtu sekanin enggu ikelas. Isa bun sekanin a ʼbpagangat kanu
kandatu nu Kadenan. Na apia isa sekanin kanu ʼbpamangukum lu
na dala sekanin makaayun kanu kinaimatay kanu Isa al-Masih. 52 Na
linemu kani Pilatu ka pinangeni nin su bangkay nu Isa al-Masih. 53 Daka
Luk 23
Magi NT Final draft.indb 270 3/24/2021 2:47:10 PM
o 24:1 Akad Sia sa basa a Grik na muna-muna a gay nu sakapadian. Sia kanu adat-betadʼu manga
Yahudi na Akad su entu.
271
inibaba nin su bangkay nu Isa al-Masih ka pinutusʼin sa mapia a ginis
ka inikubulʼin lu kanu da pamun kakubuli a liningkaban a watu a mana
takub. 54 Na su entu a gay na Gay na Kabpagadilʼu manga Yahudi ka
ʼgkauma den su Gay nu Kabpangintelenen nilan.
55 Su manga babay a entu a minunut kanu Isa al-Masih ebpun sa Galili
na midtatanggunut silan kanu Yusup ka inilay nilan u endaw ipegkubul
su Isa al-Masih enggu panun i kapegkubul kanu bangkay nin lu. 56 Entu
pan ka minuli silan ka nagadil silan sa embalang-balang a mamut a lana
a ipedsapu kanu bangkay. Na guna mauma su Gay nu Kabpangintelenen
na nangintelenen pan silan sia luyud kanu inisugu sia kanu kitab.
Su Kinapambibiag kanu Isa al-Masih
(Mataya 28:1-10; Markus 16:1-8; Yuhan 20:1-10) 24 1 Na kanu mapita-pita demun kanu gay nu Akad o na linemu su
manga babay kanu kubul a pinananggitʼilan su manga kamutan
a pinagadilʼilan. 2 Na nia nilan nauman na naawa den su watu a masela a
inipintu kanu kubul. 3 Daka linemudep silan ugaidʼa da nilan den
mailay lu su bangkay nu Mapulu a su Isa al-Masih. 4 Na gagalu na
kapegkagaipʼilan kanu entu na nakatekaw demun i aden nakatindeg kanu
ubay nilan a dua kataw a mama a pedsigay i balegkasʼilan. 5 Na sabap
kanu gilekʼilan na nakabpatumeng silan. Na nia pidtalu nu dua kataw
a entu a mama na “Enduken ka ʼbpangilayn nu i taw a bibiag sia kanu
namamatay? 6 Na da den man sia sekanin ka pinambibiag den ʼbpaluman.
Nia nu tademi na su pidtalu nin sa lekanu kanu lu pan sekanin sa Galili
a 7 ‘Su Kaka nu Manusia na makapalad lu kanu manga taw a baladusa
taman sa makatutuk sekanin lu kanu kayu a pinambalawaga ugaidʼa
embibiag sekanin kanu ikatelu nin gay.’ ” 8 Na entu pan ka nagkalendemʼu
manga babay su entu a kangadtalu nu Isa al-Masih.
9 Na minuli silan ka pinanudtulʼilan kanu sapulu enggu isa a pinamili
nu Isa al-Masih taman kanu langun nu pedʼilan su entu a nanggula.
10 Na su namanudtul a entu kanilan a manga babay na si Mariam a taw
sa Magdala, si Yuhana enggu si Mariam a ina ni Yakub enggu su manga
ped pan a manga babay a napedʼilan. 11 Ugaidʼa nia nilan lun kataw
Luk 23 , 24
Magi NT Final draft.indb 271 3/24/2021 2:47:10 PM
272
na dikena benal su entu tembu da nilan paginuguti su manga babay a
entu. 12 Ugaidʼa si Pitru na nalalaguy lu kanu kubulʼu Isa al-Masih. Na
dinemukum semiling kanu kubul na nia nin bu nailay lu na su unung a
mapia a manga ginis. Na minuli sekanin a sangat a ʼgkagaip kanu entu a
nanggula.
Su Kinabpapayagʼu Isa al-Masih kanu Dua Kataw a ʼBpamangunut lun
(Markus 16:12-13)
13 Kanu entu bun ba a gay na aden dua kataw a ʼbpamangunut bun
kanu Isa al-Masih i ʼbpelu sa dalepa a Imaus, manga sapulu enggu isa
kakilumitru i kawatan nin sa Awrusalim. 14 Na sia kanu kabpelakaw
nilan na ʼgkambitiala nilan su entu ba a nanganggula. 15 Na gagalu na
kapembitiala nilan enggu kapebpalawa nilan na minubay kanilan su
Isa al-Masih ka minunut kanilan lemakaw. 16 Na ʼgkailay nilan bun
sekanin ugaidʼa di nilan ʼgkakilala. 17 Nia pidtalu nu Isa al-Masih kanilan
na “Ngin i pembitialan nu a nan?” Na mibpalen silan a ʼgkangalidu
i ginawa nilan. 18 Si Kliupas a isa kanu dua kataw a entu i midtalu
kanu Isa al-Masih sa “Mana seka bu i mindadalakaw sa Awrusalim a
da makataw kanu nanggula a nia kanu namakapila gay pamun a nia?”
19 Inidsa nu Isa al-Masih i “Ngin i entu ba a nanggula?” Na nia nilan lun
inisumpat na “Su nanggula nu Isa a taw sa Nasarit, nabi sekanin enggu su
kangadtalu nin enggu su manga penggalebeken nin na barakat sia kanu
adapan nu Kadenan taman den kanu manga taw. 20 Na inipalad sekanin
nu manga mapulu nu ʼbpamangurban enggu su ʼgkangaunutan asalʼa
masugat sekanin na kawagib sa matay taman sa inipatutukʼilan man
sekanin kanu kayu a pinambalawaga. 21 Sekanin pan menem i inamʼami
sa kapambaya-baya kanu Israil. Na nakatelu gay den saguna su entu a
nanggula. 22 Nagaip kami kanu manga pedʼami a manga babay a linemu
kanu kubulʼin kagina mapita 23 ka nia nilan pedtalun na dala nilan den
mailay lu su bangkay nin. Pidtalu nilan pan sa kinauli nilan i pibpayagan
silan nu manga malaikat a midtalu sa bibiag su Isa. 24 Na linemu bun
kanu kubul su ped kanu manga tagapeda, na maitu bun ba kanu manga
babay a entu i nadtalu nilan, da bun nailay nilan a bangkay.”
25 Daka nia pidtalu nu Isa al-Masih kanilan na “Ngin den a kada na
akal i lekanu a nan, nginan ka malegen kanu a benal papaginuguten
kanu langun nu kadtalu nu manga nabi? 26 Dikena ba su Masih na nasisita
Luk 24
Magi NT Final draft.indb 272 3/24/2021 2:47:11 PM
273
a mukit kanu entu a manga kamalasayan bagu sekanin badtugen nu
Kadenan?” 27 Na pinatuntayan nu Isa al-Masih kanilan u ngin i nakadalem
kanu langun nu manga kitab pantag sa lekanin iganat kanu Kitab a
Inisulatʼu Nabi Musa taman den kanu ped a nakasulatʼu manga nabi.
28 Guna su pakasiken den silan kanu dalepa a pebpawangan nilan na
matatig na pedtalus ʼbpelakaw su Isa al-Masih. 29 Ugaidʼa pinabpalen nilan
ka pinangeni nilan sa lekanin i “Sia ka, ka unut ka sa lekami ka pedsukilep
den enggu pegkagabi den.” Na minunut mambu sekanin kanilan.
30 Na guna su ʼbpamegkan den silan kanu lamisan na kinemua
sekanin sa pan ka midsukul-sukul enggu pinugi nin su Kadenan entu
pan ka pidtebi-tebi nin ka inipangenggay nin kanilan. 31 Daka entu pan
ba ka nakilala nilan sekanin. Ugaidʼa natekaw demun sekanin nalangiap.
32 Na nia nadtalu nu uman i isa kanilan na “Apidtun pan besen ka mapia
gaid i ʼgkanggiginawa ta sa kanu kapembitiala nin sa lekita lu sa lalan
enggu su kapapedtuntay nin kanu nakadalem kanu kitab.”
33 Na guna su maitu na midtagad-tagad silan embalingan sa
Awrusalim. Na nauman nilan su sapulu enggu isa a ʼbpamangunut kanu
Isa al-Masih enggu su langun nu manga pedʼilan a mindidilimudan lu
34 a pembibitialan nilan i “Benal a mimbibiag ʼbpaluman su Mapulu,
napailay sekanin kani Simiun Pitru.” 35 Na pinanudtul bun mambu nu
dua kataw a entu su nanggula nilan lu sa lalan enggu panun i kinakilala
nilan kanu Isa al-Masih kanu kinadtebi-tebi nin sa pan.
Su Kinabpapayagʼu Isa al-Masih kanu ʼBpamangunut lun
(Mataya 28:16-20; Markus 16:14-18; Yuhan 20:19-23;
Su Manga Pinggalebek 1:6-8)
36 Na gagalu nu kapembibitiala nilan kanu entu na nakatekaw demun
edtindeg su Isa al-Masih lu kanu pageletan nilan sa nia nin pidtalu
kanilan na “San sa lekanu su kalilintad.” 37 Na nakeduan silan enggu
sangat a nangagilekan ka nia nilan lun kataw na pimbuatan silan na
manginggilek. 38 Daka nia pidtalu nu Isa al-Masih kanilan na “Nginan ka
nakeduan kanu? Nginan ka di kanu gaid pakapaginugut sa mimbibiag
aku? 39 Ilay nu ba i lima ku a nia enggu ay ku, benal man a saki i nia.
Ami aku nu ba enggu edsusuliman aku nu ka su manga aluak na dala
sapu nin enggu dala tulan nin ugaidʼa saki na aden sapu nin enggu tulan
nin.”
Luk 24
Magi NT Final draft.indb 273 3/24/2021 2:47:12 PM
274
40 Na guna nin madtalu su entu na inipailay nin kanilan su lima nin
enggu su ay nin. 41 Na gagalu nu kapegkapia na ginawa nilan enggu
kapegkagaipʼilan a di pamun gaid silan pakapaginugut sa entu na
minidsa su Isa al-Masih sa “Aden san makan?” 42 Na inenggan nilan
mambu sa pinagiaw a seda. 43 Na kinua nin ka lu nin bun ba kinan kanu
kasangulan nilan.
44 Daka pidtalu nin kanilan i “Nia den ba su pidtalu ku sa lekanu
kanu nangaipus a gay a kapedtatagapeda tanu a su langun-langun na
nakadalem kanu Kitab a Inisulatʼu Nabi Musa pantag sa laki maitu bun
su inisulatʼu ped pan a manga nabi taman den kanu Kitab Zabur na
natatalanged man a matuman su entu.” 45 Daka inenggan nin silan sa
katuntay kanu ngin i nakadalem kanu kitab 46 enggu pidtalu nin kanilan
i “Nakadalem kanu kitab i dait a mukit sa kamalasayan su Masih taman
sa matay sekanin ugaidʼa embibiag sekanin ʼbpaluman kanu ikatelu nin
gay 47 enggu sia makanggulalan kanu ingala nin na dait a ibpangusiat
su kadtaubat enggu su kaampun kanu kabaladusan iganat sa Awrusalim
taman den kanu langun nu bangsa. 48 Na sekanu i edsaksi kanu langun
nu nia ba. 49 Palangkapen ku sa lekanu su Suti a Ruh a inibpasadʼu Ama
ku. Ugaidʼa taman sa di pan ipalangkap sa lekanu su entu a kabarakatʼu
Kadenan na da kanu babaya gemanat sia sa Awrusalim.”
Su Kinabpapulu nu Isa al-Masih lu sa Sulega
(Markus 16:19-20; Su Manga Pinggalebek 1:9-11)
50 Na ulian nu entu na pinangunanan nin silan lemu sa dalepa a
Bitani. Na inikayangʼin su lima nin ka pinalihalan nin silan. 51 Na gay
nin pebpalihala kanilan na pakakayang-pakakayang bun sekanin ka
papebpapulun den sekanin sa sulega. 52 Na sinimba nilan sekanin entu
pan ka mimbalingan silan sa Awrusalim a sangat a ʼgkangapia i ginawa
nilan. 53 Na lalayun silan lu kanu Suti a ʼBpagagaman a pebpugi kanu
Kadenan.
Wassalam
Luk 24
Magi NT Final draft.indb 274 3/24/2021 2:47:13 PM
275
Su Mapia a Tutuma
a Inisulat'i Yuhan
Magi NT Final draft.indb 275 3/24/2021 2:47:14 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na nia sinemulat kanu nia a kitab na su mama a bedtuan sa Yuhan. Isa
sekanin kanu napamili nu Isa al-Masih a makaunut lun kanu langun nu
galebekan nin. Na nia kahanda kanu kinasulat sa nia na papedtuntayan nu
Kadenan kanu uman i isa u entain su Isa al-Masih, na saben-sabenal a sekanin
su Masih a ʼbpamelipuas enggu sekanin su Tunggalʼu Kadenan a pinadtaya.
Papedsabutan bun sia ba i saben-sabenal a su Isa al-Masih su Kalimatul Allah a
mimbalagapa asalʼa su langun a taw na katuntayan nilan su kabantang pantag
kanu Kadenan taman kanu kahanda nin. Na nia ba i kahanda nu Kadenan kanu
kinasugu nin kanu Isa al-Masih sia sa dunia na inggihadʼin su umulʼin asalʼa
su entain i semalig sa lekanin na malipuas kanu kadusan nilan taman sa
kaadenan na uyag-uyag a da taman nin.
Nakadalem bun sia kanu nia a kitab su kinapayagʼu Nabi Yahiya a Nanalawat
pantag kanu Isa al-Masih. Na mabatia tanu bun sia ba su makapantag kanu
manga pinggalebekʼu Isa al-Masih kanu sia pan sekanin kanu dunia a mana
su kinapagkapia nin kanu mama a di pakalakaw enggu su mama a di pakailay
taman den kanu kinapambibiagʼin ʼbpaluman kanu mama a bedtuan sa Lasaru
enggu su ped pan a pinggula nin a kabarakatan. Na su langun nu nia ba a
kangagaipan a tanda a pinggula nu Isa al-Masih na pebpagilay den i entu sa
saben-sabenal a sekanin su Tunggalʼu Kadenan a sinugu nin sia sa dunia.
Nakadalem bun sia ba su makapantag kanu kinanggihadʼu Isa al-Masih kanu
umulʼin taman kanu kinapambibiag lun ʼbpaluman enggu su kinabpapayagʼin
kanu manga pinamili nin a ʼbpamangunut lun ulian nu kinapambibiag lun
ʼbpaluman.
276
Magi NT Final draft.indb 276 3/24/2021 2:47:14 PM
277
a 1:6 Yahiya Na nia bun ba su Nabi Yahiya a nanalawat kanu manga taw a midtataubat. Madakel
pan i kasabutan tanu makapantag kanu Nabi Yahiya sia kanu Maena nu Mangadalem a Kadtalu
kanu Kitab a mailay k b anu kapupusan nu nia a kitab. 1:14 Tunggal Su Tunggal sia na su Isa al-Masih. Nia sabap a kinagelal lun sa Tunggalʼu Kadenan
na kagina ebpun demun sekanin kanu Kadenan sia nakanggulalan kanu Suti a Ruh nu Kadenan.
Madakel pan i kasabutan tanu makapantag kanu Tunggalʼu Kadenan sia kanu Maena nu
c Mangadalem a Kadtalu kanu Kitab a mailay kanu kapupusan nu nia a kitab. 1:14 Ama Su Ama sia na su Kadenan. Langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag kanu Ama a su
Kadenan sia kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
Mimbaluy a Manusia su Kadtalu 1 1 Kanu unan nu kinapangaden kanu langun-langun na aden den
su Kadtalu. Su Kadtalu na lu kanu Kadenan enggu su Kadtalu na
Kadenan. 2 Unan pan nu kinapangaden na lu den sekanin kanu Kadenan.
3 Sia nakanggulalan sa lekanin i kinapangaden kanu langun-langun. Na
dala napangaden a apia satiman kanu langun-langun nu pinangaden a
da makanggulalan sa lekanin. 4 Sekanin su ʼgkabpunan nu uyag-uyag
enggu su uyag-uyag ba a nia i pakasigay kanu manusia. 5 Na pedsigay su
entu lu kanu malibuteng enggu di ʼgkalawanan nu malibuteng.
6 Aden mama a sinugu nu Kadenan a nia nin ngala na Yahiya. a 7 Sinugu
sekanin a makadsaksi taman sa makapangimbenalʼin su pantag kanu
sigay a entu asalʼa sia makanggulalan sa lekanin na makapalitiala su
langun na taw. 8 Na su Yahiya a nia na dikena sekanin su sigay ugaidʼa
sinemia sekanin ka enggu nin makapangimbenal su pantag kanu sigay.
9 Na su tidtu a sigay a pedsigay kanu langun nu manusia na nakauma
den man sia sa dunia. 10 Ugaidʼa apia sia den sekanin sa lusudʼa dunia
enggu naaden su dunia sia nakanggulalan sa lekanin na da bun sekanin
kilala nu sakadunia. 11 Na sinemia sekanin kanu ingedʼin na da sekanin
talima nu manga taw lu. 12 Ugaidʼa su langun nu tinemalima sa lekanin
a mana su namedsalig sia kanu ingala nin na inenggan nin silan sa
kawagib a mabaluy a timbang a manga wata nu Kadenan 13 a dikena nia
nin ukit i mana su kapembata nu manusia atawa ka su lilini nu manusia
udi na mana su lilini nu ʼgkalumaya ka kahanda man nu Kadenan.
14 Na su Kadtalu a entu na mimbaluy a manusia. Mindadalepa sekanin
sia sa dunia a naped tanu taman sa nailay nami demun mismu su sigay
nin. Na nakadait sa lekanin su sigay a entu kagina sekanin su Tunggal b
a ebpun kanu Ama. c Talutup sa lekanin su kabantang enggu su dala
Yuhan 1
Magi NT Final draft.indb 277 3/24/2021 2:47:15 PM
278
d 1:14 dala idsan nin a kapegkalimu Sia sa basa a Grik na karis a nia nin maena na su limu a di
ʼgkawagib sa lekitanu ugaidʼa inenggay nu Kadenan sa lekitanu. Madakel pan i kasabutan tanu
makapantag kanu dala idsan nin a kapegkalimu sia kanu Maena nu Mangadalem a Kadtalu kanu
Kitab a mailay k e anu kapupusan nu nia a kitab. f 1:17 Su kasuguan sia na nia ba su Kitab Taurat. 1:20 Masih Su kadtalu a Masih sa basa a Hibru na mashiach a nia nin maena na binubusan sa
lana kagina sia kanu adat-betadʼu manga taw a Yahudi na su ʼgkapamili nu Kadenan a endatu,
mangurban atawa ka nabi na pembubusan sa lana su ulu nin sa tanda a pedsanganan sa bagel
sia kanu galebekan nin. Madakel pan i kasabutan tanu makapantag kanu Masih sia kanu Maena
g nu Mangadalem a Kadtalu kanu Kitab a mailay kanu kapupusan nu nia a kitab. 1:21, 25 su Nabi Nia ba su nabi a pagidsan nu Nabi Musa a nalabit sia kanu Diutirunumi 18 ayat
15 sia kanu Kitab Taurat enggu nalabit bun sia kanu Manga Pinggalebekʼu Manga Sinugu nu Isa
al-Masih 3 ayat 22 sia kanu Kitab Injil. Na su Nabi ba a entu na su Isa al-Masih.
idsan nin a kapegkalimu. d 15 Na inipangimbenalʼu Yahiya su makapantag
a nia sa lekanin sa nia nin ibpananawag sa matanug na “Sekanin ba a
nia su pidtalu ku sa lekanu a makatundug sa laki a labi lawan pan
kumin sa laki kagina sekanin paman i nauna sa laki.” 16 Natalima tanu
langun su dala kapedtaman nin a entu a kapegkalimu a ʼbpamelapay a
ebpun sa lekanin. 17 Ka amaika su kasuguan e ka sia nakanggulalan kanu
Nabi Musa na su kabantang enggu su dala idsan nin a kapegkalimu na
sia menem nakanggulalan kanu Isa al-Masih. 18 Na da isa bu a nakailay
kanu Ama a su Kadenan ugaidʼa su Tunggalʼin i minayag lun a di
ʼgkapitas sa lekanin ka saben-sabenal a sekanin na Kadenan.
Su Kinapayagʼu Nabi Yahiya pantag kanu Isa al-Masih
(Mataya 3:1-12; Markus 1:1-8; Luk 3:1-18)
19 Na maya ba i kinapangimbenalʼu Yahiya kanu kinasugu nu
ʼgkangaunutan nu manga Yahudi lu sa lekanin kanu *ʼbpamangurban
enggu su ʼbpamedtiakap kanu Suti a ʼBpagagaman ebpun sa Awrusalim
ka enggu nilan pakaidsa sa lekanin i “Entain ka besen?” 20 Na pidtalu nu
Yahiya u ngin i bantang, sa nia nin pidtalu na “Dikena saki su Masih.” f
21 Daka inidsan nilan menem sekanin sa “Amaika maitu na entain
ka besen? Seka ba su Nabi Ilias?” Nia nin inisawal na “Dikena.” Na
inidsan nilan menem sa “Seka ba su Nabi?” g Nia nin menem inisawal
na “Dikena.” 22 Guna su maitu na nia nilan lun pidtalu na “Amaika
maitu na entain ka? Edtalu ka sa lekami u entain ka, ka enggu aden
makasawalʼami lu kanu sinemugu sa lekami.” 23 Na nia nin inisawal
kanilan na “Saki su pidtalu nu Nabi Isayas a suala a ʼbpananawag sa
Yuhan 1
Magi NT Final draft.indb 278 3/24/2021 2:47:16 PM
279
h 1:23 Mapulu Su katatapan a maena nu nia a kadtalu na ʼgkaunutan ugaidʼa su maena nin sia na
Mapulu sa langun a ipenggelal bun kanu Kadenan. Inigelal bun i nia kanu Isa al-Masih sabap sa
sekanin i pendatu taman sa taman. Madakel pan i kasabutan tanu makapantag kanu Mapulu sia
kanu Maena nu Mangadalem a Kadtalu kanu Kitab a mailay k i anu kapupusan nu nia a kitab. 1:24 lumpukan a Parisiyu Isa silan kanu ʼgkangaunutan nu agama nu manga taw a Yahudi.
Balaagama a benal silan enggu nia nilan pedtimbangan kanu ginawa nilan na silan bu su ikelas
sa langun. Madakel pan i kasabutan tanu makapantag kanu lumpukan a Parisiyu sia kanu
j Maena nu Mangadalem a Kadtalu kanu Kitab a mailay kanu kapupusan nu nia a kitab. 1:29, 36 su Manguda a Bili-bili nu Kadenan Kanu entu a timpu na nia katatapan a ipegkurban
nu manga taw na su manguda a bili-bili a dala tila nin. Na nia ba i sabapan nin ka inibaratan
su Isa al-Masih kanu manguda a bili-bili kagina sekanin bu i dala tila nin. Sekanin i ipegkurban
sa ukit a kanggihadʼin kanu umulʼin asalʼa su langun nu taw a maginugut sa lekanin na maaun
k kanu kabaladusan nilan taman sa malipuas silan. 1:32 Ruh Nia ba su Ruhhul Allah atawa ka su Suti a Ruh nu Kadenan. Madakel pan i kasabutan
tanu makapantag kanu Suti a Ruh nu Kadenan sia kanu Maena nu Mangadalem a Kadtalu kanu
Kitab a mailay kanu kapupusan nu nia a kitab.
matanug lu kanu tawan-tawan a dalepa sa ‘Pakatidtu nu su lalan a
ʼbpagukitan nu Mapulu!’ ” h
24 Na ped bun kanu manga sinugu a entu na lusud bun kanu
lumpukan a Parisiyu. i 25 Na nia nilan inidsa kanu Yahiya na “U dikena
besen seka su Masih atawa ka su nalabit a entu a Nabi g udi na su Nabi
Ilias na ngintu ka ʼbpanalawat ka?” 26 Nia inisawalʼu Yahiya sa kanilan
na “Saki na nia ku bu ibpanalawat na ig. Ugaidʼa aden san sakataw a
kapedʼu den a di nu bu ʼgkakilala. 27 Sekanin su pakatundug sa laki,
na apia su kabekal ku kanu iketʼu ampisʼu ay nin na di aku makadait.”
28 Na su langun nu entu ba a nanggula na lu natabu sa dalepa a Bitani
a temampal sa sebangan na lawasʼa igʼu Jordan a ʼbpanalawatan nu
Yahiya.
29 Na kanu temundug a gay na nailay nu Yahiya su Isa al-Masih
a pedsupeg sa lekanin. Daka nia pidtalu nu Yahiya na “Ilay nu su
Manguda a Bili-bili nu Kadenan j a ʼbpagawa kanu kabaladusan nu
sakadunia! 30 Na sekanin ba a nia su pidtalu ku sa lekanu a ‘Aden
sakataw a makatundug sa laki a labi lawan pan kumin sa laki kagina
sekanin paman i nauna sa laki.’ 31 Apia saki na dala ku bun sekanin
babaya makilala ugaidʼa entu ba i sabapʼin ka ʼbpanalawat aku sa ig ka
enggu sekanin makapayag kanu bangsa a Israil.”
32 Na inipangimbenal bun nu Yahiya i “Nailay ku demun mismu
su Ruh k a ebpun sa langit a nangalimbaba sa lekanin a linemagid sa
malapati taman sa midtangen den lu sa lekanin. 33 Na apia saki na
Yuhan 1
Magi NT Final draft.indb 279 3/24/2021 2:47:17 PM
280
l 1:34 Pinamili nu Kadenan Su ped a danden a namakasulat sa basa a Grik na Tunggalʼu Kadenan
mi nakabetad a maena nin. 1:39 uras a manga ikasapulu sa mapita Nia nin maena sa basa a Grik na uras a manga
ikasapulu. Na sia kanu kasabutʼu taw sa Ruma na uras a manga ikasapulu sa mapita. Na sia
menem kanu kasabutʼu manga Yahudi na uras a manga ikapat sa malulem. Ugaidʼa nia kinapamili
n sa ikasapulu sa mapita na kagina su kinasulat sa nia na lu basi natabu sa dalepa a sakupʼa Ruma. 1:42 Su Kipas na basa a Hibru Aramaik a nia nin maena na watu. Isa bu i maena nin sa ngala a
Pitru sa basa a Grik.
dala ku bun sekanin babaya makilala ugaidʼa su sinemugu sa laki sa
kapanalawat sa ig na sekanin i midtalu sa laki sa ‘Su taw a mailay
nengka a pangalimbaban nu Ruh taman sa lemangkap lun, na sekanin
ba a nia su manalawat sa *Suti a Ruh nu Kadenan.’ 34 Na nambamatan
ku demun i nia ba enggu ibpangimbenal ku i sekanin ba a nia su
Pinamili nu Kadenan.” l
Su Muna-muna a Namangunut kanu Isa al-Masih
35 Na kanu temundug menem a gay a kapedʼu Yahiya su dua kataw
a ʼbpamangunut lun 36 na nailay nin su Isa al-Masih a ʼbpelakaw, na
nia nin pidtalu na “Ilay nu, su Manguda a Bili-bili nu Kadenan!” j
37 Endaw i kinakinegʼu dua kataw a ʼbpamangunut lun su entu na
tinundugʼilan su Isa al-Masih. 38 Daka linemengi su Isa al-Masih na
nailay nin silan a pedtundug sa lekanin, na inidsan nin silan sa “Endaw
kanu pebpawang?” Nia nilan nadtalu na “Rabbi, endaw ka besen
pegkakaleben?” (Rabbi, nia nin maena na gulu.) 39 Na nia nin inisawal
kanilan na “Unut kanu ka enggu nu ʼgkailay.” Na minunut mambu silan
taman sa nailay nilan u endaw sekanin pegkakaleben. Na kanu entu ba
mambu a uras na manga ikasapulu sa mapita m taman sa midtangen pan
silan lu kanu entu ba a gay.
40 Na isa kanu dua kataw a entu a nakakineg kanu pidtalu nu Yahiya
taman sa minunut kanu Isa al-Masih na si Anduk a suledʼi Simiun Pitru.
41 Na nia muna-muna a pinggula ni Anduk na pinangilay nin su suledʼin
a si Simiun ka pidtalu nin lun i “Nailay nami den su Masih!” (Nia maena
nu *Masih na su pinamili nu Kadenan a papendatun.) 42 Na pinaunutʼi
Anduk si Simiun lu kanu Isa al-Masih. Daka pidtulikan nu Isa al-Masih si
Simiun Pitru sa nia nin lun pidtalu na “Simiun i ngala nengka a wata ni
Yuhan ugaidʼa nia den ibedtu sa leka na Kipas.” (Kipas na pagidsan na
ngala a Pitru.) n
Yuhan 1
Magi NT Final draft.indb 280 3/24/2021 2:47:18 PM
281
o 1:48 kayu a igus Su nia a kayu na di gaid pedsapak enggu nia katatapan na sia ʼbpagetu sa
watun a lupa. Madakel pan i kasabutan tanu makapantag kanu kayu a igus sia kanu Maena nu
Mangadalem a Kadtalu kanu Kitab a mailay k p anu kapupusan nu nia a kitab. 1:51 Kaka nu Manusia Inigelal i nia kanu Isa al-Masih kagina apia sekanin su tapidʼu Kadenan
na mimbaluy sekanin a manusia enggu inenggan sekanin nu Kadenan sa kawagib sa kandatu
kanu langun na tribu taman sa taman. Madakel pan i kasabutan tanu makapantag kanu Kaka
nu Manusia sia kanu Maena nu Mangadalem a Kadtalu kanu Kitab a mailay kanu kapupusan nu
nia a kitab.
Su Kinataw ni Pilipus enggu Nataniel kanu Tunggalʼu Kadenan
43 Na kanu temundug menem a gay na napagitungʼu Isa al-Masih i
lemu sekanin sa prubinsia a Galili. Na nailay nin si Pilipus na nia nin
lun pidtalu na “Unut ka sa laki.” 44 Si Pilipus a nia na taw sa dalepa a
Bitsaida a dalepa bun ni Anduk enggu Pitru.
45 Na pinangilay ni Pilipus si Nataniel ka pidtalu nin lun i “Nailay nami
den su nakadalem kanu Kitab Taurat a inisulatʼu Nabi Musa enggu su
nakadalem kanu inisulatʼu ped pan a manga nabi. Si Isa besen i entu a taw
sa Nasarit a wata ni Yusup.” 46 Na nia nakasumpatʼi Nataniel sa lekanin na
“Lu sa Nasarit! Aden besen makagkapia a ganat sa Nasarit?” Nia pidtalu ni
Pilipus sa lekanin na “Unut ka man ka enggu nengka ʼgkailay.”
47 Na guna mailay nu Isa al-Masih si Nataniel a pakasupeg den sa
lekanin na nia nin pidtalu na “Ilay nu, saben-sabenal man a taw sekanin sa
Israil a dala sa lekanin su kapagakal!” 48 Daka inidsan sekanin ni Nataniel
sa “Panun i kinataw nengka sa laki?” Na nia nin lun inisawal na “Da ka
paman kaangayi ni Pilipus na nailay ku den seka lu kanu atagʼu kayu a
igus.” o 49 Nia nakasawal sa lekanin ni Nataniel na “Gulu, saben-sabenal na
seka su Tunggalʼu Kadenan! Seka su Datu nu Israil!” 50 Daka nia pidtalu nu
Isa al-Masih na “Mapia ka nalitiala ka sa apia kinadtalu ku bu sa leka sa
nailay ku seka lu kanu atagʼu kayu a igus. Na labi pan sia ba i mangailay
nengka a kangagaipan!” 51 Pidtalu nin pan i “Saben-sabenal a pedtalun ku
sa lekanu i mailay nu man a kaukan su sulega enggu mailay nu su manga
malaikatʼu Kadenan a manik-maba sia kanu Kaka nu Manusia.” p
Su Ig a Mimbaluy a Alak 2 1 Na guna maipus su nakadua gay na aden pegkalilang lu sa dalepa
a Kana a sakupʼa Galili. Na tinemalabuk lu su ina nu Isa al-Masih.
2 Na kagina ka pinasabut bun su Isa al-Masih enggu su ʼbpamangunut
Yuhan 1 , 2
Magi NT Final draft.indb 281 3/24/2021 2:47:19 PM
282
q 2:11, 18 tanda Su maena nu nia ba a kadtalu a inusalʼi Yuhan na tanda, ugaidʼa su ped a maena
nin na kabarakatan atawa ka kagaipan. Nia ba i sabapan na kinausalʼi Yuhan sa nia kagina
su langun na kabarakatan a pinggula nu Isa al-Masih na amadan sa sekanin su Masih a su
Tunggalʼu Kadenan.
lun na linemu bun silan. 3 Na guna maibped su alak na nia pidtalu nu
ina nin sa lekanin na “Naibpedan den silan na alak.” 4 Daka nia pidtalu
sa lekanin nu Isa al-Masih na “Da den lekita sa entu ka da pan mauma
i kutika ku.” 5 Guna su maitu na nia pidtalu nu ina nu Isa al-Masih kanu
manga ʼbpanalagad na “Enggula nu i apia ngin a isugu nin sa lekanu.”
6 Aden nem timan lu a ʼbpanaguan sa ig a inumbal ebpun sa watu a
ʼbpagusalen nu manga Yahudi kanu kabpelimpiu nilan sia lusud kanu
agama nilan. Na uman i sawalu na nia pakadalem lun na duapulu
kagalun taman sa telupulu. 7 Na nia pidtalu nu Isa al-Masih kanu
ʼbpamanalagad na “Penu nu sa ig su manga ʼbpanaguan a nan.” Daka
pinamenuan nilan den mambu. 8 Entu pan ka nia nin pidtalu kanilan
na “Sakedu kanu san ka pananggitʼu lu kanu pedtiakap kanu nia a
pakalagian.” Daka pinananggitʼilan mambu lu sa lekanin 9 ugaidʼa di
katawan nu pedtiakap kanu pakalagian u endaw nakabpun su entu ka
nia bu mataw lun na su ʼbpamanalagad a sinemakedu lun. Na endaw
i kinatekaw nu pedtiakap kanu ig a mimbaluy a alak na tinawagʼin
su mama a pegkawingen 10 ka nia nin lun pidtalu na “Nia katatapan
na nia muna-muna a ipapedtalagad na su mapia sa langun a alak. Na
amaika madakel den su nainemʼu manga taw na entu pan ka ipedtundug
su nangasasangan demun a alak. Ugaidʼa seka na saguna nengka pan
inipatalagad su mapia sa langun a alak.”
11 Na kanu nia ba a muna-muna a tanda q a pinggula nu Isa al-Masih a
lu natabu sa Kana a sakupʼu Galili na inipayagʼin su sigay nin taman sa
sinemalig sa lekanin su ʼbpamangunut lun.
Su Kinapamugaw nu Isa al-Masih kanu manga Padagang
lu kanu Suti a ʼBpagagaman
(Mataya 21:12-13; Markus 11:15-17; Luk 19:45-46)
12 Na guna maipus su entu na linemu su Isa al-Masih sa Kapurnaum
apegʼu ina nin enggu su manga suledʼin a mama taman kanu
ʼbpamangunut lun. Na midtangen pan silan lu sa namakapila gay. 13 Na
kagina ka mangagan den su kapegkanduli nu manga Yahudi sa Kanduli
Yuhan 2
Magi NT Final draft.indb 282 3/24/2021 2:47:20 PM
283
r 2:13 Kanduli nu Kalipuas Su nia a kanduli na tademan kanu kinalipuasʼu Kadenan kanu manga
taw sa Israil sa kanu kinapangungulipen kanilan sa Egypt. Madakel pan i kasabutan tanu
makapantag kanu Kanduli nu Kalipuas sia kanu Maena nu Mangadalem a Kadtalu kanu Kitab a
mailay k s anu kapupusan nu nia a kitab. 2:14 Su Suti a ʼBpagagaman na satiman bu ka lu bu sa Awrusalim, lu bu ba pegkurban
kanu Kadenan su manga taw a Yahudi. Ugaidʼa saguna a timpu na da den su entu a Suti a
ʼBpagagaman ka nabinasa den. Mapakay bun a lu ba ʼbpangeni-ngeni. Madakel pan i kasabutan
tanu makapantag kanu Suti a ʼBpagagaman sia kanu Maena nu Mangadalem a Kadtalu kanu
t Kitab a mailay kanu kapupusan nu nia a kitab. 2:14 manga padagang sa sapi, bili-bili enggu manga malapati Su nia a manga dagangan
nilan na nasisita nu manga taw a ebpun kanu mawatan a dalepa ka enggu nilan makagkurban
lu kanu Suti a ʼBpagagaman. Ugaidʼa nia kamutuan lu na su pendagangan nilan na lu kanu
u lama-lama nu Suti a ʼBpagagaman. 2:14 su ʼbpamanambi sa kuleta Sia kanu paginugutʼu manga Yahudi na uman salagun na
nakabpaliugat kanilan i kaenggay sa kuleta lu kanu Suti a ʼBpagagaman. Nia katatapan a
kabpagenggay nilan na uman Kanduli nu Kalipuas. Na su ʼgkangaunutan nu manga Yahudi na di
silan pedtalima sa apia endaw ebpun a kuleta nia tabia na su kuleta nilan demun. Na su manga
kaped a manga taw a Yahudi a lu pan ganat sa ped a dalepa na su kuleta nilan na salakaw
tembu nasisita nilan pan a isambi lu kanu ʼbpamanambi sa kuleta ugaidʼa nia kamutuan na lu
v demun silan pedsambia kanu lama-lama nu Suti a ʼBpagagaman. 2:17 mana apuy a temupuk sa laki Sia kanu itungan nu manga alim na nia nin maena
na inggihadʼu Isa al-Masih su umulʼin sabap kanu lilingay nin kanu Kadenan. Ka su tidtu a
ʼbpagagaman na mana su pamusungan nu taw a ʼbpaginugut kanu Kadenan. Nakadalem su
kadtalu a nia kanu Manga Sengal 69 ayat 9 sia kanu Kitab Zabur.
nu Kalipuas r na linemu su Isa al-Masih sa Awrusalim. 14 Na nia nin
nauman lu kanu lama-lama nu Suti a ʼBpagagaman s na su manga
padagang sa sapi, bili-bili enggu manga malapati. t Na nailay nin bun lu
su ʼbpamanambi sa kuleta u a ʼbpamagagayan lu ba. 15 Daka minumbal
sekanin sa ibpanapesʼin a tali ka pinamugaw nin silan langun kanu
Suti a ʼBpagagaman apeg den nu manga sapi enggu su manga bili-bili.
Na inisambulakʼin su manga kuleta nu ʼbpamanambi sa kuleta taman
sa pinamangkulatʼin su manga lamisan nilan. 16 Nia nin pidtalu kanu
manga padagang sa malapati na “Ipangawa nu sia i manga dagangan
nu a nia! Di nu ʼbpagumbal a padian su walay nu *Ama ku.” 17 Na
nagkalendemʼu ʼbpamangunut lun su nakadalem sia kanu kitab a “Su
lilingay ku kanu walay nengka na mana apuy a temupuk sa laki.” v
18 Daka nia pidtalu nu ʼgkangaunutan nu manga Yahudi kanu Isa
al-Masih na “Ngin i tanda q a makapailay nengka sa lekami a amadan
sa aden kawagibʼengka sa kapenggula nengka sa nia?” 19 Na nia
inisumpatʼu Isa al-Masih kanilan na “Geba nu i Suti a nia a ʼBpagagaman
ka dalemʼa telu gay bu na patindegen ku menem.” 20 Daka nia pidtalu nu
manga Yahudi na “Nakapatpulu enggu nem lagun na papedtindegen bu
Yuhan 2
Magi NT Final draft.indb 283 3/24/2021 2:47:21 PM
284
w 3:3 embatan ʼbpaluman Su nia a kadtalu na dua timan i maena nin sia sa Grik. Nia
muna-muna a maena nin na ʼbpaluman, ikadua na ebpun sa pulu. Na nia maena nu pidtalu nu Isa
al-Masih sia na ebpun sa pulu atawa ka sulega ugaidʼa nia kinasabutʼi Nikudimu lun na embatan
ʼbpaluman su taw sia m x akanggulalan kanu ina. 3:5 embatan sia makanggulalan sa ig enggu Ruh Makandalagida i maena nin kanu ayat 3
kanu nia bun ba a kitab. Na mailay bun i maena nin kanu Kitab a Inisulatʼu Nabi Isikil 36 ayat
25 taman sa 27. Na nia pembitialan nu Isa al-Masih sia na pantag kanu inibpasadʼu Kadenan a
Suti a Ruh nin a matalima nu apia entain a semalig kanu Isa al-Masih. Madakel pan i kasabutan
tanu makapantag kanu Suti a Ruh sia kanu Maena nu Mangadalem a Kadtalu kanu Kitab a mailay
kanu kapupusan nu nia a kitab.
i nia, na seka na telu gay bu i kapatindegʼengka lun?” 21 Ugaidʼa nia nin
ba a entu pedtalun a Suti a ʼBpagagaman na su badan nin. 22 Tembu ba
kanu kinambibiag ʼbpaluman nu Isa al-Masih kanu ikatelu nin gay ulian
nu kinapatay nin na nagkalendemʼu ʼbpamangunut lun su pidtalu nin
ba a nia taman sa pinalitialan nilan su nakadalem kanu kitab enggu su
pidtalu nin.
23 Na kanu timpu a lu sa Awrusalim su Isa al-Masih a nia nin natabuan
na Kanduli nu Kalipuas na madakel i namedsalig sia kanu ingala nin
sabap sa nailay nilan su manga tanda a pinggalebekʼin. 24 Ugaidʼa su Isa
al-Masih na da nin isalig su ginawa nin kanilan kagina katawan nin den
u ngin i ukitʼu manusia. 25 Na di nin den nasisita i aden pan mapaamad
pantag kanu manusia ka katawan nin den su pamusungan nu manusia.
Su Kambata ʼBpaluman kanu Taw sia Makanggulalan kanu Ruh 3 1 Na aden mama a nia nin ngala na Nikudimu a lusud kanu
lumpukan a Parisiyu. Isa sekanin a ʼgkaunutan nu manga Yahudi.
2 Kanu isa a magabi na linemu sekanin kanu Isa al-Masih ka nia nin lun
pidtalu na “Gulu, katawan nami i isa ka a gulu a ebpun kanu Kadenan
kagina dala makagaga enggula kanu manga tanda a nia a penggulan
nengka, nia tabia na lu sa lekanin su Kadenan.” 3 Nia pidtalu nu Isa
al-Masih sa lekanin na “Saben-sabenal a pedtalun ku sa leka i taman sa
di embatan ʼbpaluman w su taw na di nin man magedam su kapendatu
nu Kadenan.” 4 Na nia nakaidsa ni Nikudimu na “Panun i kambata
ʼbpaluman kanu taw a matua den? Ngintu, makambalingan pamun kanu
tian nu ina nin ka enggu mambata ʼbpaluman?” 5 Nia inisumpatʼu Isa
al-Masih na “Saben-sabenal a pedtalun ku sa leka i di makalusud su taw
kanu kapendatu nu Kadenan nia tabia na embatan sia makanggulalan sa
ig enggu Ruh. x 6 Su pimbata nu manusia na manusia ugaidʼa su pimbata
Yuhan 2 , 3
Magi NT Final draft.indb 284 3/24/2021 2:47:22 PM
285
y 3:6 bagu a uyag-uyagʼu taw Su nia na dikena kakawasan sa dunia ka su uyag-uyag a da taman
nin a matalima nu taw amaika semalig silan kanu Isa al-Masih. Na apia entain i makatalima
kanu nia ba na di den temala sa z kasiksan lu sa Mauli a Gay. 3:14 su kinatunggul sa kayu nu Nabi Musa kanu galang a nipay lu kanu tawan-tawan
a dalepa Mailay i nia sia kanu Manga Bilangan 21 ayat 4 taman sa 9 sia kanu Kitab Taurat.
Madakel a nipay a aden bisa nin i inipatingguma nu Kadenan kanu manga taw a Israil sabap
kanu kinasungkangʼilan kanu Nabi Musa enggu kanu Kadenan. Kanu kinadtaubatʼu taw na
inisugu nu Kadenan kanu Nabi Musa i mumbal sekanin sa nipay a galang. Inibetadʼu Nabi Musa
su nipay a galang sa kayu ka initunggulʼin. Na apia entain i makailay kanu nipay a galang na
kaulian su tinuka nu nipay. Na maitu bun ba su Isa al-Masih na ininggihadʼin su umulʼin sa ukit
a kinatutuk lun kanu kayu a pinambalawaga ka asalʼa su apia entain a semalig sa lekanin na
a malipuas taman sa kaadenan na uyag-uyag a da taman nin. 3:15 uyag-uyag a da taman nin Su nia na dikena kakawasan sa dunia ka su uyag-uyag a
da taman nin a matalima nu taw amaika semalig silan kanu Isa al-Masih. Na apia entain i
b makatalima kanu nia ba na di den temala sa kasiksan lu sa Mauli a Gay. 3:16 masiksa Na nia nin maena na kanarakan taman sa taman.
sia makanggulalan kanu Ruh na su bagu a uyag-uyagʼu taw. y 7 Di ka
ʼgkagaipi su pidtalu ku a nia sa leka a sekanu na nasisita a embatan
ʼbpaluman. 8 Su sambel na pedsanggiup sa apia endaw i kiugʼin. Na
matagʼengka makineg su segengʼin na di nengka ʼgkatawan u endaw
nakabpun enggu endaw pebpawang. Na maitu bun ba su taw a embatan
sia kanu Ruh.”
9 Nia menem nakaidsa ni Nikudimu sa lekanin na “Panun i kanggula
sa entu?” 10 Na nia inisumpatʼu Isa al-Masih sa lekanin na “Seka na
isa ka bun a gulu nu Israil na ngintu ka di nengka ʼgkatuntayan i nia?
11 Saben-sabenal a pedtalun ku sa leka, na u ngin i ʼgkatawan nami
na pedtalun nami enggu u ngin i ʼgkailay nami na ibpangimbenalʼami
ugaidʼa di nu pedtaliman su ibpangimbenalʼami. 12 Na amaika su manga
pedtalun ku sa lekanu a makapantag sia sa dunia ka di nu ʼbpalitialan,
na nia nu pan a entu ʼbpalitialan su pedtalun ku makapantag kanu
kasulegan? 13 Na dala man pakataw kanu kasulegan nia tabia na su
*Kaka nu Manusia a nakabpun lu ba kagina dala isa bu a nakabpapulu lu
sa sulega. 14 Na mana bun su kinatunggul sa kayu nu Nabi Musa kanu
galang a nipay lu kanu tawan-tawan a dalepa z na maitu bun ba su Kaka
nu Manusia na dait a makatunggul bun sekanin kanu kayu 15 asalʼa su
apia entain i semalig sa lekanin na kaadenan na uyag-uyag a da taman
nin a lu sa lekanin.
16 “Kagina ka sangat a inikalimu nu Kadenan su dunia na inenggay
nin su *Tunggalʼin asalʼa su apia entain a semalig lun na di masiksa b
Yuhan 3
Magi NT Final draft.indb 285 3/24/2021 2:47:23 PM
286
ka nia pan mula na kaadenan na uyag-uyag a da taman nin. 17 Ka dikena
nia kinasugu nu Kadenan kanu Tunggalʼin sia sa dunia i wagiban nin
su dunia ka nia nin kinasugu lun na ibpelipuasʼin sia makanggulalan
sa lekanin. 18 Na entain i semalig lun na di den kawagiban ugaidʼa su di
menem semalig na nawagiban den sabap sa da sekanin salig sia kanu
ingala nu Tunggalʼu Kadenan.
19 “Na nia ba i sabapan a kinawagib kanilan ka sia den sa dunia su
sigay ugaidʼa nia nilan bun linamig na su malibuteng kumin kanu sigay
kagina su penggalebeken nilan na mawag. 20 Ka apia entain man i
penggalebek sa mawag na kabensian nin su sigay enggu di nin sikenan
su sigay asalʼa di mapayag su manga galebekan nin. 21 Ugaidʼa su
penggalebek sa bantang na pedsiken kanu sigay asalʼa mapayag i ebpun
kanu Kadenan su manga galebekan nin a entu.”
Su Nauli den a Kinapangimbenalʼu Nabi Yahiya
pantag kanu Isa al-Masih
22 Kanu ulian nu entu na linemu su Isa al-Masih enggu su
ʼbpamangunut lun kanu ped a dalepa kanu kalupan bun nu prubinsia
a Yudia. Na midtangen pan silan lu enggu nanalawat. 23-24 Na kanu
entu ba mambu a manga timpu na dala pamun mabilanggu su *Yahiya.
Tembu ba nakapanalawat pamun sekanin kanu entu lu sa Inun a
masupeg kanu dalepa a Salim kagina lu ba i madakel i igʼin. Na madakel
i taw a namelu ka napasalawat.
25 Na su ʼbpamangunut kanu Yahiya na nakandalawana nilan su isa
bun a Yahudi makapantag kanu kabpelimpiu sia luyud kanu agama
nilan. 26 Daka linemu silan kanu Yahiya ka nia nilan lun pidtalu na
“Gulu, su mama a inipangimbenalʼengka a nadtagapeda nengka lu kanu
sebangan nu lawasʼa igʼu Jordan na saguna na ʼbpanalawat den. Na
madakel a benal a manga taw i ʼbpelu sa lekanin.”
27 Nia pidtalu nu Yahiya na “Apia ngin na dala matalima nu taw nia
tabia na u ngin bu i inggay nu Kadenan sa lekanin. 28 Sekanu demun
mismu i nakadsaksi lun sa kanu kinadtalu ku sa ‘Dikena saki su Masih
ugaidʼa pinauna aku bu sa lekanin.’ 29 Nia kalagidan nu ʼgkambetadan ku
na mana su abay nu mama a pegkawingen. Na su mama a pegkawingen
i saben-sabenal a pakadtampungʼu babay a pegkawingan lun. Na su abay
menem na pendalabay bu kanu mama a pegkawingen enggu sangat a
Yuhan 3
Magi NT Final draft.indb 286 3/24/2021 2:47:24 PM
287
c 3:30 Sia kanu kalangan nu ped a alim na taman bu sa ikatelupulu a ayat su kadtalu nu Yahiya.
Su ped menem na nia nilan kalangan na taman sa telupulu d enggu nem su kadtalu nin. e 3:34 Na su sinugu a ebpun kanu Kadenan sia na su Isa al-Masih. 4:5 kanu lupa a inibpusaka nu Yakub kanu wata nin a su Yusup Nia ba su Nabi Yakub enggu
su Nabi Yusup. Ebpun i nia sia kanu Manga Awal 33 ayat 19; 48 ayat 21 taman sa 22 sia kanu
Kitab Taurat.
ʼgkagalaw kanu kapegkakinegʼin kanu suala nu mama. Na maitu aku bun
ba, na sangat a ʼgkagalaw aku. 30 Na dait man a ipulu sekanin enggu
saki menem na dait a makababa. c
31 “Ka su ebpun kanu liwawaw na dunia na su langun nu kadtalu nin
na kamamanusiay bu ka manusia bu sekanin. Ugaidʼa su ebpun man
kanu sulega na entu ba i mapulu sa langun 32 enggu ibpangimbenalʼin
su nailay nin enggu su nakinegʼin. Ugaidʼa dala gaid pedtalima kanu
ibpangimbenalʼin. 33 Ugaidʼa su taw a tinemalima kanu ibpangimbenalʼin
na ipebpagamadʼilan i bantang su langun na pedtalun nu Kadenan. 34 Ka
su sinugu a ebpun kanu Kadenan d na nia nin bu pembitialan na su
kadtalu nu Kadenan kagina da tedtabʼin i kabpagenggay nu Kadenan sa
lekanin kanu bagelʼu Ruh. 35 Ipegkalimu nu Ama su Tunggalʼin enggu
initapenay nin lun su kakamal kanu langun-langun. 36 Entain i pedsalig
kanu Tunggal na aden uyag-uyagʼin a da taman nin ugaidʼa entain
menem i pegkias sa lekanin na di makatalima sa uyag-uyag a da taman
nin. Na nia pan mula na di maawa sa lekanin su siksa nu Kadenan.”
Su Ig a Pakaenggay sa Uyag-uyag a Da Taman nin 4 1-2 Na kanu entu a timpu na labi lawan pan i kadakel a nakapaunut
enggu nasalawatan nu Isa al-Masih kumin kanu Yahiya apia nia
nin kaaden i dikena su Isa al-Masih demun i nanalawat lun ka su
ʼbpamangunut lun. Na guna katawi nu Isa al-Masih i nakauma i entu
kanu pakinegan nu manga taw a lusud kanu lumpukan a Parisiyu 3 na
ginemanat sekanin lu sa Yudia ka mimbalingan sekanin sa Galili.
4 Na kanu kapembalingan nin a entu na lu sekanin ʼbpagukit sa
prubinsia a Samaria. 5 Na nakauma sekanin lu kanu dalepa a bedtuan
sa Sikar a sakupʼu Samaria a masupeg kanu lupa a inibpusaka nu Yakub
kanu wata nin a su Yusup. e 6 Na lu ba su bualan a kalut a bedtuan
sa Kalutʼu Yakub. Na sabap sa ʼgkalugat den su Isa al-Masih kanu
kapendadalakaw nin na nagagayan sekanin lu kanu ubay nu kalut.
Yuhan 3 , 4
Magi NT Final draft.indb 287 3/24/2021 2:47:25 PM
288
f 4:6 su uras na manga ikanem den sa malulem Nia nin maena sa basa a Grik na uras a manga
ikanem. Na sia kanu kasabutʼu Yahudi na manga maudtu. Na sia menem kanu kasabutʼu manga
taw sa Ruma na uras a manga ikanem den sa malulem. Tembu nia pinapamili na uras a manga
ikanem den sa malulem kagina su kinasulat sa nia na lu basi natabu s g a dalepa a sakupʼa Ruma. 4:9 Su langun-taman a nausal den nu manga taw sa Samaria a nalabit sia na mana su
ʼbpagusalen sa kapegkan. Su manga taw a Yahudi na mababa i kapegkailay nilan kanu manga
taw sa Samaria sa kanu entu a timpu sabap sa nia nilan kapegkailay kanilan na mangaledsik
enggu baladusa sabap sa di nilan ʼbpagunutan su manga adat-betadʼu manga taw a Yahudi
h enggu nakanggigiamunga den silan kanu manga taw a dikena-Yahudi. 4:11 ig a uyag-uyag Na nia kinasabutʼu babay kanu pedtalun nu Isa al-Masih sia a ig na ig
demun a pedtuga ka nia ba i kadsalilidan a maena nin. Ugaidʼa nia maena nu pedtalun nu Isa
al-Masih sia a ig a uyag-uyag na su Suti a Ruh a ibpagenggay nu Kadenan. Mailay bun su nia kanu
nia bun ba a kitab 7 ayat 37 taman sa 39.
Saleta mambu na kanu entu ba a manga uras na manga ikanem den
sa malulem. f 7-8 Daka aden babay a taw sa Samaria a nakauma lu ka
pedsageb. Na dala lu su ʼbpamangunut kanu Isa al-Masih ka linemu
silan sa padian ka ʼbpamasa sa makan.
Na nia pidtalu nu Isa al-Masih kanu babay na “Mapakay a
makapainem aku nengka?” 9 Daka nia inisawal sa lekanin nu babay a
taw sa Samaria na “Panun i kapegkatika nengka sa laki ʼbpangeni sa ig,
ka seka na Yahudi enggu saki menem na babay sa Samaria?” Pidtalu nin
i nia kagina su manga Yahudi na di a benal musal kanu langun-taman a
nausal den nu manga taw sa Samaria. g
10 Na nia menem inisawalʼu Isa al-Masih sa lekanin na “Amaika
ʼgkatawan nengka bu man su palihala a ibpagenggay nu Kadenan sa leka
enggu u entain i nia ba a pedtalu a nia sa leka sa ‘Mapakay a painem
aku pan,’ na natalatantu a seka pan i makapangeni sa lekanin taman sa
enggan ka nin mambu sa ig a uyag-uyag.” 11 Na nia inisawalʼu babay sa
lekanin na “Mapulu, madalem i kalut a nia. Dala ipedtabu nengka kanu ig.
Na endaw nengka makua su entu a ig a uyag-uyag? h 12 Ngintu, lawan ka
pan besen kanu katupuan tanu a su Nabi Yakub a minenggay sa lekitanu
kanu nia a kalut? Na apia sekanin mismu na sia bun ba mininem apegʼu
manga wata nin a mama taman den kanu pangangayamen nin.” 13 Nia
menem pidtalu nu Isa al-Masih sa lekanin na “Langun na ʼbpamanginem
kanu nia ba a ig na kamalan pamun ʼbpaluman, 14 ugaidʼa apia entain
i makainem kanu ig a inggay ku na di den kamalan taman sa taman.
Kagina su ig a entu a inggay ku na mabaluy a bualan na ig sia kanu taw a
pedsimbual sa kapedtuga nin a makaenggay lun sa uyag-uyag a da taman
Yuhan 4
Magi NT Final draft.indb 288 3/24/2021 2:47:27 PM
289
i 4:20 nia ba a palaw Su palaw ba a nia na bedtuan sa Girisim. Sia ba pegkurban kanu Kadenan
su manga taw sa Samaria kanu entu a timpu. Na sampay saguna na sia bun ba pedsimba su
manga taw a ʼbpaginugut kanu j agama nu taw sa Samaria. 4:21-22 Sia makanggulalan kanu manga Yahudi su kalipuasan kagina nia ba i inibpasadʼu
Kadenan na sia makanggulalan kanu tupu nu Nabi Ibrahim na palihalan nu Kadenan su langun
nu tribu sia sa liwawaw nu dunia. Madakel pan i kasabutan tanu makapantag kanu Yahudi sia
kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
nin.” 15 Nia pidtalu nu babay sa lekanin na “Mapulu, inggay nengka sa
laki su entu a ig asalʼa di aku den kamalan. Na amaika maitu na di den
nasisita i semia aku pan asalʼa makasageb.”
16 Na nia menem pidtalu nu Isa al-Masih sa lekanin na “Uli ka den,
ka angayi ka su kaluma nengka ka sia kanu.” 17 Nia lun inisumpatʼu
babay na “Dala man kaluma ku.” Daka nia pidtalu nu Isa al-Masih sa
lekanin na “Benal su kinadtalu nengka sa dala kaluma nengka. 18 Ka
nia nin kabantang na lima kataw den i nagkaluma nengka taman sa su
ipedtiwalay nengka saguna na dikena nengka kaluma. Bantang man su
entu a pedtalun nengka.”
19 Na nia nadtalu nu babay na “Mapulu, nia ku kapegkasipat sa leka
na nabi ka. Aden madtalu ku sa leka. 20 Su manga kalukesan nami na
sia nilan ba sinimba su Kadenan kanu nia ba a palaw. i Ugaidʼa sekanu a
manga Yahudi na nia nu pedtalun na lu bu sa Awrusalim dait a simban
nu manga taw su Kadenan.” 21-22 Nia menem pidtalu nu Isa al-Masih sa
lekanin na “Manga dua na suled, nia nin kabantang na sekanu a manga
taw sa Samaria na di nu ʼgkatuntayan su pedsimban nu. Ugaidʼa sekami
a manga Yahudi na ʼgkatuntayan nami su pedsimban nami. Ka su
kabantangʼin na sia makanggulalan kanu manga Yahudi su kalipuasan. j
Manga dua na suled, na paginuguti ka su kadtalu ku a nia a mauma bun
su kutika a masimba nu su Ama sa apia dikena sia sa palaw ba a nia
atawa ka lu sa Awrusalim. 23 Ka nia nin kabantang na nauma den ba a
nia su entu a kutika. Na su taw a tidtu i kasimba nin na masimba nin
den su Ama sia makanggulalan kanu Ruh enggu luyud kanu kabantang.
Na maitu ba man i ʼbpangilayn nu Ama a semimba sa lekanin. 24 Su
Kadenan na Ruh. Tembu su pedsimba sa lekanin na dait a simban nilan
sekanin sia makanggulalan kanu Ruh nin enggu luyud kanu kabantang.”
25 Na nia pidtalu nu babay sa lekanin na “Katawan ku i makauma
su pinamili nu Kadenan a su ginelalan sa *Masih. Na u makauma
sekanin na ipayagʼin sa lekami su langun-langun.” 26 Nia inisumpatʼu Isa
Yuhan 4
Magi NT Final draft.indb 289 3/24/2021 2:47:27 PM
290
k 4:36 makadsisigalaw su sinemaud kapedʼin su ʼbpagagani Na su kadtalu ba a nia nu Isa
al-Masih na inukit bu sa bayuk a nia nin maena na su ʼbpagaganin na su manga taw a sinaudan
kanu kadtalu nu Kadenan enggu sinemalig kanu Isa al-Masih. Kagina su kalipuasʼu Kadenan
kanu manga taw na nakauma den a sia nakanggulalan kanu Isa al-Masih.
al-Masih sa lekanin na “Saki man su entu, su pembitiala bun ba a nia sa
leka saguna.”
27 Saleta mambu na kanu entu ba a kutika na nakauma su
ʼbpamangunut kanu Isa al-Masih. Na nangagaip silan ka pembitiala
sekanin sa babay. Ugaidʼa apia ka maitu na dala demun minidsa sa
“Ngin i kahanda nengka?” atawa ka “Nginan ka pembitiala ka kanu
babay?” 28 Daka tinagakʼu babay su ibpanagebʼin ka mimbalingan
sekanin lu kanu dalepa nin ka pidtalu nin kanu manga taw i 29 “Unut
kanu paman sa laki ka ilay nu pan i mama a entu a midtalu sa laki kanu
langun nu pinggula ku. Tabia ka sekanin su Masih?” 30 Daka ginanatan
nu manga taw su dalepa nilan ka linemu silan kanu Isa al-Masih.
31 Saleta mambu na su ʼbpamangunut kanu Isa al-Masih na
pedsendelen nilan sekanin sa keman den sa nia nilan lun pedtalun na
“Gulu, kan ka den.” 32 Ugaidʼa nia pidtalu nu Isa al-Masih kanilan na
“Di den, ka aden man pegken ku a di nu katawan.” 33 Daka nia nadtalu
nu uman i isa kanu ʼbpamangunut lun na “Dikena ba dala nananggit
lun sa makan?” 34 Na pidtalu nu Isa al-Masih kanilan i “Nia laki a
pegken na enggalebeken ku su kahanda nu sinemugu sa laki taman sa
matalutup ku su galebekan a inisangan nin sa laki. 35 Dikena ba nia
nu pedtalun na ‘Pat ulan pan na entu pan ka makasabpet?’ Ugaidʼa
nia ku pedtalun sa lekanu na dikena den maitu ka sandengʼu su
pinangangawidan ka malutu den su inipamula lun taman sa mapakay
den a pagaganin. 36 Na su ʼbpagagani na sagugunay den i kapedtalima
nin sa balas enggu kabpelimudʼin kanu ʼbpagaganin nin a mana su
manga taw a makatalima den sa uyag-uyag a da taman nin. Ka amaika
maitu na makadsisigalaw su sinemaud kapedʼin su ʼbpagagani. k 37 Na
amaika maya ba na benal su kadtalu nu bayuk a ‘Salakaw i pedsaud
na salakaw menem i pedsabpet lun.’ 38 Ka saki na sinugu ku sekanu
sa kanu kapagagani nu kanu dikena nu pinggalebekan. Na sekanu na
pedsabpeten nu su unga nu galebekan nu ped a taw.”
39 Na madakel kanu manga taw sa Samaria kanu dalepa a Sikar
i sinemalig kanu Isa al-Masih sabap kanu inipangimbenalʼu babay
Yuhan 4
Magi NT Final draft.indb 290 3/24/2021 2:47:28 PM
291
l 4:44 su nabi na di pagadatan lu kanu dalepa nin demun Na su nia a kadtalu nu Isa al-Masih
na nia nin bun pedtumbuken na su ginawa nin.
a “Pidtalu nin sa laki su langun nu pinggula ku.” 40 Na guna den
silan makauma kanu Isa al-Masih na pinamitialan nilan sekanin sa
edtangen pan lu. Na midtangen mambu sekanin lu sa nakadua gay.
41 Na madakel pan i sinemalig sabap kanu manga kadtalu nin 42 taman
sa nia nilan pidtalu kanu babay na “Pedsalig kami, dikena den sabap
kanu pidtalu nengka ka sabap sa sekami demun mismu i nakakineg sa
lekanin. Na natawan nami i saben-sabenal na sekanin su ʼbpamelipuas
kanu manusia.”
Su Kinapagkapia nu Isa al-Masih kanu Wata nu Upisialʼu Gubilnu
43 Na guna maipus su nakadua gay na ginemanat lu su Isa al-Masih ka
tinemalus den sa Galili. 44 Ka sekanin demun mismu i nangimbenal sa
su nabi na di pagadatan lu kanu dalepa nin demun. l 45 Ugaidʼa sabap sa
nailay nu manga taw sa Galili su langun na pinggula nin lu sa Awrusalim
lu kanu Kanduli nu Kalipuas na tinalima nilan sekanin kanu kinauma
nin lu sa Galili. Kagina nakatalabuk bun silan kanu entu a kanduli.
46 Guna su maitu na linemu menem ʼbpaluman su Isa al-Masih
kanu dalepa a sakupʼu Galili a bedtuan sa Kana, su dalepa a lu nin
ba binaluy a alak su ig. Na aden isa a upisialʼu gubilnu a pendalu
i wata nin a mama lu sa dalepa a Kapurnaum. 47 Na guna nin
makineg i mimbalingan den su Isa al-Masih lu sa Galili ebpun sa
Yudia na pibpawangan nin ka pinamitialan nin sekanin sa lemu pan
sa Kapurnaum ka enggu nin makapagkapia su wata nin a pebpaya
den. 48 Na nia pidtalu nu Isa al-Masih sa lekanin na “Sekanu na di
kanu man malitiala nia tabia na makailay kanu pan sa kangagaipan
a kabarakatan.” 49 Ugaidʼa makin pidtalu nu upisial sa lekanin i
“Mapulu, u mapakay bu na unut ka pan sa laki asalʼa di matay su wata
ku a pinadtaya.” 50 Nia lun pidtalu nu Isa al-Masih na “Uli ka den ka
migkapia den su wata nengka.” Na pinalitialan nu mama su pidtalu nu
Isa al-Masih sa lekanin taman sa minuli mambu sekanin.
51 Na sia pan sa lalan su upisial na inalaw den sekanin nu manga
panunugun nin ka pidtalu nilan lun i “Migkapia den su wata nengka.”
52 Na inidsa nin kanilan u ngin i uras a kinagkapia nin. Na nia nilan
Yuhan 4
Magi NT Final draft.indb 291 3/24/2021 2:47:29 PM
292
m 4:52 uras a ikapitu sa magabi Nia nin maena sa basa a Grik na uras a ikapitu. Na sia kanu
kasabutʼu manga taw a Yahudi na manga napulid i senang. Na sia menem kanu kasabutʼu manga
taw sa Ruma na uras a ikapitu sa magabi. Ugaidʼa nia kinapamili sa ikapitu sa magabi na kagina
su kinasulat sa nia na lu basi natabu s n a dalepa a sakupʼa Ruma. 5:2 Bengawan nu manga Bili-bili Su bengawan a nalabit sia na isa kanu bengawan nu alad a
nakabalibet kanu siudad a Awrusalim. Masiken i entu a bengawan kanu Suti a ʼBpagagaman nu
manga taw a Yahudi ka madakel su bili-bili a inigkurban nilan lu ba kanu Kadenan. Kanu timpu
a entu na linibetʼilan su manga siudad sa alad a mana den kuta. Na sampay saguna na aden
o pamun alad lu sa Awrusalim sa kanu danden a siudadʼin. 5:2 Sia kanu embala-bala a ligidʼin na inatepan Sa basa a Grik na nia nin maena na aden
lima timan a lama-lama nin a inatepan. Nia nin maena na su pebpaiguan a entu na inumbalan sa
p pageletʼin sia sa luk. Na aden atepʼin su embala-bala a ligidʼin apegʼu nakapagelet lun. 5:3-4, 7 Na sia kanu palitiala nu manga taw a Yahudi kanu entu a timpu na aden a entu na
pembugabulen kun na malaikatʼu Kadenan su pebpaiguan a entu. Na endaw kun i kabugabul
kanu ig na apia entain kun i aden dalu nin a makauna sa langun temibpu na ʼgkapia kun. Mailay
i nia sia sa ikapitu a ayat.
lun inisawal na “Kagay, sa uras a ikapitu sa magabi m i kinagkapia nin.”
53 Na nagkalendemʼu ama nu wata i entu bun ba su uras a kinadtalu nu
Isa al-Masih sa lekanin sa “Su wata nengka na migkapia den.” Na sabap
sa entu na sinemalig sekanin kanu Isa al-Masih taman den kanu langun
nu sakambinabatan nin. 54 Na nia den ba su ikadua a tanda a kagaipan
a pinggula nu Isa al-Masih sia sa Galili iganat kanu kinambalingan nin
ebpun sa Yudia.
Su Kinapagkapia nu Isa al-Masih kanu Mama
sa kanu Gay nu Kabpangintelenen 5 1 Kanu ulian nu entu na mimbalingan su Isa al-Masih lu sa Awrusalim
ka aden lu kanduli nu manga Yahudi. 2 Na aden pebpaiguan lu a
masupeg kanu Bengawan nu manga Bili-bili. n Na bedtuan i entu sa
Bidsata sia kanu basa nu manga Yahudi. Sia kanu embala-bala a ligidʼin
na inatepan. o 3-4 Na lu ba namakaiga su madakel a ʼbpamedsakit a mana
su di pamakailay, di pamakalakaw enggu su manga minatay i lawasʼin. p
5 Na aden lu sakataw a mama a nakatelupulu enggu walu lagun den
i kapendalu nin. 6 Na nailay sekanin nu Isa al-Masih a ʼbpagiga enggu
natawan nin i nauget den i kapendalu nin. Na nia nin lun inidsa na
“Kalinian nengka i ʼgkapia ka?” 7 Na nia inisawalʼu mama a pendalu
na “Uway mambu datu, ugaidʼa dala man pakatabang sa laki asalʼa
makatibpu aku kanu pebpaiguan a nan amaika pembugabulen su ig.
Na gagalu nu kabpelulud ku lu na aden den ʼgkauna sa laki pedtibpu.” p
Yuhan 4 , 5
Magi NT Final draft.indb 292 3/24/2021 2:47:29 PM
293
q 5:9 Gay nu Kabpangintelenen Nia ba su Gay nu Kabpangintelenen nu manga taw a Yahudi a
gay bun nu kapedsimba nilan kanu Kadenan. Di kapakayan a enggalebek silan kanu nia ba a gay.
Na apia su kapananggit sa ikam atawa ka apia ngin a langun-taman apeg den nu kapagkapia
kanu taw na di bun kapakayan ka sia kanu adat-betadʼilan na kapenggalebek bun i entu.
Madakel pan i kasabutan tanu makapantag kanu Gay nu Kabpangintelenen sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
8 Na nia pidtalu nu Isa al-Masih sa lekanin na “Embangun ka! Kua
ka i ikamʼengka a nan ka lakaw ka den.” 9 Na midsambuta demun i
kinagkapia nu mama taman sa kinua nin su ikamʼin ka linemakaw.
Saleta mambu na kanu entu ba a gay na Gay nu Kabpangintelenen. q
10 Tembu pidtalu nu ʼgkangaunutan nu manga Yahudi kanu mama a
pinagkapia i “Di ʼgkawagib a pananggiten nengka i ikamʼengka a nan ka
Gay nu Kabpangintelenen saguna.” 11 Na nia inisawalʼu mama kanilan
na “Su napagkapia sa laki i midtalu sa ‘Kua ka i ikamʼengka a nan ka
lakaw ka den.’ ” 12 Daka inidsa nilan lun i “Entain i mama a midtalu sa
leka sa ‘Kua ka i ikamʼengka enggu lakaw ka den’?” 13 Ugaidʼa su mama
na da nin katawi u entain su napagkapia lun kagina su Isa al-Masih na
minawa lu a da nin kasipati ka madakel a taw.
14 Na ulian nu entu na nauman sekanin nu Isa al-Masih lu sa
lama-lama nu Suti a ʼBpagagaman, na nia nin lun pidtalu na “Nah!
Migkapia ka den. Da ka den penggula sa kabaladusan asalʼa di ka
den makatala sa labi lawan pan lu.” 15 Daka linemu su mama kanu
ʼgkangaunutan nu manga Yahudi ka inipanudtulʼin i su Isa al-Masih i
napagkapia sa lekanin.
Su Sabapan a Kapedtalu nu Isa al-Masih sa Ama nin su Kadenan
16 Na guna su maitu na sabap sa pinggalebekʼu Isa al-Masih su manga
galebekan nin kanu Gay nu Kabpangintelenen na linudsuan sekanin
mamungkaidʼu ʼgkangaunutan nu manga Yahudi. 17 Na nia pidtalu
nu Isa al-Masih kanilan na “Su Ama ku na lalayun sekanin kanu
kapenggalebekʼin, na maitu aku bun ba.”
18 Na guna su maitu na makin inilutan nu ʼgkangaunutan nu manga
Yahudi su kabpaginagkay nilan sa kaimatay nilan kanu Isa al-Masih,
dikena sabap bu kanu kinaawa nin sa kapantag kanu pangitaban pantag
kanu Gay nu Kabpangintelenen ka inilepengʼin pan i ginawa nin kanu
Kadenan kanu kinadtalu nin sa Ama nin demun su Kadenan.
Yuhan 5
Magi NT Final draft.indb 293 3/24/2021 2:47:30 PM
294
19 Na nia pidtalu nu Isa al-Masih kanilan na “Saben-sabenal a
pedtalun ku sa lekanu i di magaga kanu *Tunggal i enggulan nin su
apia ngin sa sekanin demun ka nia nin bu man penggulan na su ngin
bu i ʼgkailay nin a penggulan nu Ama nin. Ka u ngin i penggulan nu
Ama nin na entu bun ba i penggulan nu Tunggalʼin. 20 Na su Ama na
ipegkalimu nin man su Tunggalʼin, ipebpayagʼin sa lekanin su langun
nu penggulan nin. Na labi lawan pan sia ba i ipailay nin a kangagaipan
a galebekan taman sa mangagaip kanu man. 21 Na amaika su Ama
ka papembibiag sa namamatay na maitu bun ba su Tunggalʼin kanu
entain i pegkiugan nin papembibiag. 22 Na su Ama na dikena sekanin
ʼbpangukum kanu apia entain ka inisaligʼin kanu Tunggalʼin su langun
nu kapangukum 23 asalʼa su Tunggalʼin na kapagadatan nu langun nu
taw a mana bun su kabpagadatʼilan kanu Ama nin. Na apia entain i di
magadat kanu Tunggal na timbang a su Ama bun a sinemugu sa lekanin
i di nilan ʼbpagadatan.
24 “Saben-sabenal a pedtalun ku sa lekanu i su ʼbpakikineg kanu
kadtalu ku enggu ʼbpaginugut kanu sinemugu sa laki na aden den sa
lekanin su uyag-uyag a da taman nin. Na di den makatala sa kasiksan ka
nia pan mula na nalepas den sekanin kanu kapatay enggu naaden pan sa
lekanin su bagu a uyag-uyag. 25 Na saben-sabenal a pedtalun ku bun
sa lekanu i su kutika na nakatingguma den saguna a su namamatay na
makinegʼilan den su suala nu Tunggalʼu Kadenan. Na su makikineg lun
na mauyag. 26 Na mana bun su Ama a ʼgkabpunan nu uyag-uyag na maitu
bun ba su Tunggalʼin na ʼgkabpunan bun nu uyag-uyag kagina su Ama i
minenggay sa lekanin sa kawagib sa kanu entu. 27 Na inenggay nin bun sa
lekanin su kawagib sa kapangukum kagina sekanin su *Kaka nu Manusia.
28 “Na da kanu ʼgkangagaip kanu pidtalu ku a nia ka makatingguma
den man su kutika a su langun nu namamatay na makinegʼilan su suala
nu Tunggalʼu Kadenan lu kanu manga kubulʼilan. 29 Na embuat silan,
na su langun nu minggalebek sa mapia na makatalima sa uyag-uyag a
da taman nin ugaidʼa su langun nu minggalebek sa mawag na masiksa
taman sa taman.
30 “Na di masulut a enggulan ku i apia ngin sa saki bu. Na nia ku
man ipegkukum kanilan na u ngin bu i pedtalun nu Ama ku sa laki
tembu wagib su kabpangukum ku kagina dikena su kahanda ku demun i
ʼbpagunutan ku ka su kahanda nu sinemugu sa laki.
Yuhan 5
Magi NT Final draft.indb 294 3/24/2021 2:47:30 PM
295
31 “Na amaika saki bu i ʼbpangimbenal kanu ginawa ku na di
gaid kapalitialan. 32 Ugaidʼa aden paman salakaw a ʼbpangimbenal
makapantag sa laki a mana su Ama ku. Na katawan ku i benal su
ibpangimbenalʼin makapantag sa laki.
33 “Na sekanu demun mismu i napasugu lu kanu *Yahiya taman sa
inipangimbenalʼin sa lekanu u ngin i bantang makapantag sa laki.
34 Ugaidʼa dikena ku man ʼgkapaginagkay su kapangimbenalʼu manusia.
Ka nia ku bu kinalabit sa nia na basi maginugut kanu na malipuas kanu.
35 Na su Yahiya na mana bun su palitan a tinutudan na sangat a
nagalawan nu sa nangagan bu su tayaw nin. 36 Ugaidʼa aden pan labi
kanu pangimbenalʼu Yahiya makapantag sa laki. Su galebekan a
inenggay nu Ama ku sa laki a dait a talutupen ku na pebpagamad den
i entu makapantag sa laki sa saben-sabenal a su Ama i sinemugu sa
laki. 37 Na su Ama a sinemugu sa laki na inipangimbenal aku nin. Na
da nu a benal makineg su suala nin enggu da nu a benal mailay i
palasʼin. 38 Na su kadtalu nin na da makapamula kanu pamusungan nu
kagina di nu ʼbpaginugutan su sinugu nin. 39 Na pendalidipen nu den
pedtandang ʼbpangagi su kitab kagina nia nu lun kataw na lu nu ba
makua su uyag-uyag a da taman nin inunta na su nia bun ba a kitab i
ʼbpangimbenal makapantag sa laki. 40 Na di kanu bun pedsupeg sa laki
asalʼa kaadenan kanu nu uyag-uyag a da taman nin.
41 “Dikena ku ʼgkapaginagkay su pugi nu manusia. 42 Ka katawan ku i
sekanu na dala sa lekanu su limu kanu Kadenan. 43 Na saki na sinemia
aku sia nakanggulalan kanu ingala nu Ama ku ugaidʼa dala aku nu
talima. Inunta na amaika aden semia a nia nin bu nadtatanggit na
lekanin demun a bagel na entu ba i pedtaliman nu. 44 Na panun ba man
i kapaginugutʼu kanu kadtalu ku? Ka dikena nia nu ʼbpaginapasen su
pugi a ebpun kanu kaisa-isa nin a Kadenan ka nia balapantag sa lekanu
na su pugi nu uman i isa sa lekanu.
45 “Di nu magitung i saki i semendit sa lekanu sia kanu kaadapan
nu Ama ka su Musa mismu a ʼgkainamʼu a makapalipuas sa lekanu
i semendit sa lekanu lu kanu kaadapan nu Ama. 46 Na amaika
ʼbpaginugutan nu su Musa na nia dait na paginugutan aku nu bun
kagina su inisulatʼin na makapantag man sa laki. 47 Ugaidʼa amaika
di nu ʼbpaginugutan su inisulatʼin na panun ba i kapaginugutʼu kanu
kadtalu ku?”
Yuhan 5
Magi NT Final draft.indb 295 3/24/2021 2:47:31 PM
296
r 6:2 kangagaipan a tanda Su maena nu nia ba a kadtalu a inusalʼi Yuhan na kabarakatan
atawa ka kagaipan. Su kagaipan a tanda sia a pinggula nu Isa al-Masih na pinagkapia nin su
s ʼbpamedsakit. 6:3 minayan Sia kanu adat-betadʼu manga taw kanu entu a timpu na nia kadsalilidan a ukitʼu
manga gulu sa kabpamandu nilan na ʼbpamagagayan silan. Nia nin maena na kanu nia a ayat na
t basi ʼbpamandu su Isa al-Masih kanu ʼbpamangunut lun taman den kanu madakel a taw. 6:9 Su pan sia na inumbal ebpun sa bantad a barli a makalagid sa bantad a mana bun palay i
kapembubul lun. Nia su katatapan a pegken nu manga miskinan a taw lu sa Israil kanu entu a
u timpu. v 6:10 Su damautan a nia na mapia a ʼbpagagayanan ka dikena mangalambeg a utan. 6:10 Na nia kadakelʼu manga mama bu na lima ngibu Na sia kanu adat-betadʼilan kanu entu
a timpu na di ibpagamung pembilang su manga babay atawa ka su manga wata.
Su Kinapakan nu Isa al-Masih kanu Madakel a Taw
(Mataya 14:13-21; Markus 6:30-44; Luk 9:10-17) 6 1 Guna maipus su entu, na aden isa a gay a linemipag su Isa al-Masih
lu kanu sebangan nu lanaw nu Galili a bedtuan bun sa lanaw nu
Tibirias. 2 Na madakel a benal a manga taw i midtatanggunut sa lekanin
sabap kanu nangailay nilan a kangagaipan a tanda r a pinggula nin kanu
ʼbpamedsakit. 3 Na tinemakedeg su Isa al-Masih lu kanu bakulud enggu
minayan s sekanin lu a kapedʼu ʼbpamangunut lun. 4 Saleta mambu na
mangagan den ʼgkauma su *Kanduli nu Kalipuas a kanduli nu manga
Yahudi.
5 Na guna tengab su Isa al-Masih na nasandengʼin su madakel a taw
a pakauma lu sa lekanin. Daka inidsa nin kani Pilipus i “Endaw tanu
makapamasa sa makan a makapakan kanu manga taw a nia?” 6 Ugaidʼa
nia nin bu kinadtalu kani Pilipus sa entu na binatalu nin bu sekanin
kagina ʼgkatawan bun nu Isa al-Masih u ngin i enggulan nin. 7 Na nia
inisumpatʼi Pilipus na “Apia walu ulan pan a sukay na taw i alaga na
ipamasa sa makan na di bun makadtun kanu langun nu manga taw a
nia, nia taman na makasawit bu sa paidu su ped kanilan.” 8 Na si Anduk
a suledʼi Simiun Pitru a isa bun kanu ʼbpamangunut kanu Isa al-Masih
na pidtalu nin kanu Isa al-Masih i 9 “Aden a nia wata a mama a aden
lima timan a pan t nin enggu dua timan a seda. Ugaidʼa panun i kadtun
nin i nia kanu madakel a nia a taw?”
10 Na nia pidtalu nu Isa al-Masih na “Paayan nu i manga taw a nan.”
Na su entu a dalepa na damautan, u na lu den ba silan namagagayan
kanu damautan. Na nia kadakelʼu manga mama bu na lima ngibu. v 11 Na
Yuhan 6
Magi NT Final draft.indb 296 3/24/2021 2:47:31 PM
297
w 6:14 su Nabi Na su Nabi ba a nia a nalabit sia a pakatingguma sia sa dunia na sekanin su
Isa al-Masih. Nalabit bun i nia kanu nia bun ba a kitab 1 ayat 21. Su Nabi Musa i sinemulat
makapantag kanu nia ba a Nabi sa makalagid sa lekanin su entu. Na napagitungʼu manga taw i
makalagid kanu Nabi Musa su Isa al-Masih sabap kanu kinapakan nin kanilan, ka mana maitu
ba i pinggula nu Kadenan sia nakanggulalan kanu Nabi Musa lu kanu tawan-tawan a dalepa.
kinua nu Isa al-Masih su pan ka midsukul-sukul kanu Kadenan entu
pan ka inipatalagadʼin lu kanu manga taw a namagagayan, na maitu
bun ba i pinggula nin kanu seda. Na kineman den silan sa endaw i
taman a kiugʼilan. 12 Na guna su nangausug den silan na pidtalu nu Isa
al-Masih kanu ʼbpamangunut lun i “Limudʼu su nangasama ka enggu di
kandalatan.” 13 Guna su maitu na linimudʼilan den mambu su entu. Na
nia nalimudan nu nangasama nu taw keman ebpun kanu lima timan bu
a pan na sapulu enggu dua kabukag.
14 Na su manga taw a namakailay kanu tanda a pinggula nu Isa
al-Masih na nia nilan ʼgkangadtalu na “Natalatantu i nia den ba su
Nabi w a makatingguma sia sa dunia.” 15 Na ʼgkatawan nu Isa al-Masih i
ʼbpawangan sekanin nu manga taw a entu ka kuan nilan sekanin sa tegel
ka pandatun nilan. Daka guna su maitu na minundul menem sekanin
temakedeg lu kanu bakulud sa sekanin bu.
Su Kinalakaw nu Isa al-Masih kanu Liwawaw nu Lanaw
(Mataya 14:22-33; Markus 6:45-52)
16 Na guna su pedsukilep den na mimbaba su ʼbpamangunut kanu Isa
al-Masih lu kanu ligidʼu lanaw. 17 Na malibuteng den na dala pamun
makauma su Isa al-Masih. Guna su maitu na nageda sa awang su
ʼbpamangunut lun ka linemipag silan kanu lanaw ʼbpawang sa dalepa
a Kapurnaum. 18 Na da matana-tana na sinemanggiup kanu lanaw su
mabandes a sambel taman sa mimbagel sa masela su lanaw. 19 Na guna
su manga nem kakilumitru den i kinatangka nu ʼbpamangunut lun na
nailay nilan a ʼbpelakaw su Isa al-Masih kanu liwawaw nu lanaw a
pedsupeg lu kanu awangʼilan. Na sangat a nagilekan silan. 20 Ugaidʼa nia
pidtalu nu Isa al-Masih kanilan na “Da kanu ʼgkagilek ka saki man i nia.”
21 Guna su maitu na napia i ginawa nilan mapapageda kanu Isa al-Masih
lu kanu awang. Na endaw i kinapageda nu Isa al-Masih na nakatekaw
demun nakadunggu su ʼbpagedan nilan a awang lu kanu pendungguan
nilan.
Yuhan 6
Magi NT Final draft.indb 297 3/24/2021 2:47:32 PM
298
x 6:30-31, 49 pan Sia sa basa a Hibru na manna a nia nin maena na Ngin i nan? Mamis kun
enggu nia nin palas na mana manaut a lagas. Lu i entu nakabpun sa kawang-kawangan. Uman
magabi kanu dalemʼu patpulu lagun na ʼgkangaulug su entu a makan lu kanu manga taw sa
Israil a kapedʼu Nabi Musa lu kanu tawan-tawan a dalepa kanu entu a timpu. Mabatia i nia sia
kanu Kinaliu 16 ayat 4 taman sa 5 sia kanu Kitab Taurat. Mabatia bun i nia kanu Manga Sengal
78 ayat 24 sia kanu Kitab Zabur.
Su Makan a Makaenggay sa Uyag-uyag a Da Taman nin
22 Na kanu temundug a gay na lu pamun kanu lipagʼu lanaw su
madakel a taw a pinakan nu Isa al-Masih. Katawan nilan i dala unut
gemanat su Isa al-Masih kanu ʼbpamangunut lun. Katawan nilan bun i
dala den ped a awang lu ka entu bu ba a pinagedan nu ʼbpamangunut
lun a entu. 23 Na da matana-tana na aden manga awang a nakadunggu
a ebpun sa Tibirias a lu dinemunggu kanu dalepa a masupeg kanu
kinanan nu madakel a taw sa pan ulian nu kinadsukul-sukul lun nu
Mapulu a su Isa al-Masih. 24 Na guna kaimamani nu madakel a taw i
dala den lu su Isa al-Masih enggu apia su ʼbpamangunut lun na dala den
lu na nageda silan kanu manga awang a entu ʼbpawang sa Kapurnaum
ka pangilayn nilan lu su Isa al-Masih. 25 Na guna nilan mailay sekanin
lu kanu lipagʼu lanaw na nia nilan lun nakaidsa na “Gulu, kanu i kinasia
nengka?” 26 Na nia inisawalʼu Isa al-Masih kanilan na “Saben-sabenal
a pedtalun ku sa lekanu i dikena nia nu kabpangilay sa laki i sabap
sa nakailay kanu sa manga tanda a kagaipan ka sabap sa nakakan
kanu kanu pan taman sa nangausug kanu. 27 Da kanu penggalebek
asalʼa makakua kanu bu kanu makan a pegkalat ka nia nu paginapas
enggalebek na kakua nu kanu makan a di ʼgkalat a makaenggay sa
uyag-uyag a da taman nin. Na su Kaka nu Manusia i makaenggay kanu
namba a makan ka su Ama a su Kadenan mismu i napaamad sa sekanin
su pinamili nin.”
28 Guna su maitu na nia nilan pidtalu sa lekanin na “Ngin i enggulan
nami a makanggulalan nami su manga inibpaliugatʼu Kadenan?” 29 Na
nia inisumpatʼu Isa al-Masih kanilan na “Nia inibpaliugatʼu Kadenan na
saligi nu su sekanin a entu a sinugu nu Kadenan.”
30-31 Daka nia nilan pidtalu sa lekanin na “Amaika maitu na ngin
i tanda a makapailay nengka sa lekami asalʼa makapalitiala kami
sa leka? Su manga kalukesan tanu na kinan nilan su pan x lu kanu
Yuhan 6
Magi NT Final draft.indb 298 3/24/2021 2:47:32 PM
299
y 6:33 bagu a uyag-uyag Su nia na dikena kakawasan sa dunia. Ka su uyag-uyag a nia na su
uyag-uyag a da taman nin a matalima nu taw amaika semalig silan kanu Isa al-Masih. Na apia
entain i makatalima kanu nia ba na di den temala sa kasiksan lu sa Mauli a Gay.
tawan-tawan a dalepa a mana bun su nakadalem kanu kitab a ‘Nia
nin inenggay kanilan na su pan a ebpun sa sulega.’ Na seka mambu,
ngin i manggalebekʼengka?” 32 Daka nia pidtalu nu Isa al-Masih
kanilan na “Saben-sabenal a pedtalun ku sa lekanu i dikena su Nabi
Musa i minenggay sa lekanu sa makan a ebpun sa sulega ka su Ama
ku. Sekanin bun i ʼbpagenggay sa lekanu sa tidtu a makan ebpun sa
sulega. 33 Na su makan ba a nia a ibpagenggay nu Kadenan na su
ʼbpangalimbaba ebpun sa sulega a pakaenggay sa bagu a uyag-uyag y
kanu manusia.” 34 Na nia nilan pidtalu kanu Isa al-Masih na “Gulu,
iganat saguna na pangenggi kami pan kanu namba a makan.” 35 Daka
nia pidtalu nu Isa al-Masih kanilan na “Saki man su entu a makan a
ʼbpagenggay sa bagu a uyag-uyag. Na apia entain i semia sa laki taman
sa semalig sa laki na di den magutem enggu di den kamalan taman sa
taman. 36 Ugaidʼa mana bun su nadtalu ku sa lekanu a apia nangailay nu
bun su kabarakatan a pinggalebek ku na di kanu bun pedsalig. 37 Na su
langun nu ipedsaligʼu Ama sa laki na semia silan sa laki, na su pedsia
a entu sa laki na di ku a benal bugawn. 38 Kagina dikena nia sabap a
kinambaba ku sia ebpun sa sulega i nia ku paginugutan na su kahanda
nu ginawa ku demun ka su kahanda nu sinemugu sa laki.
39 “Na nia ba i kahanda nu sinemugu sa laki, su langun nu inisaligʼin
sa laki na dala madala lun ka nia pan mula na pambibiagen ku silan
kanu Gay a Mauli. 40 Ka nia ba man i pigkahanda nu Ama ku na su
langun nu pakailay kanu Tunggalʼin taman sa pedsalig sa lekanin na
maaden kanilan su uyag-uyag a da taman nin enggu pambibiagen ku
silan sia kanu Gay a Mauli.”
41 Guna su maitu na ʼbpamagedunga su manga taw pantag sa lekanin
sabap kanu kinadtalu nin sa “Saki su makan a mimbaba ebpun sa
sulega.” 42 Na nia nilan ʼgkangadtalu na “Dikena ba sekanin si Isa a wata
ni Yusup? Na panun a entu i kapedtalu nin sa mimbaba sekanin ebpun
sa sulega? Inunta na katawan tanu a benal u entain su ama nin enggu
ina nin.” 43 Daka nia pidtalu nu Isa al-Masih kanilan na “Telen kanu san
ʼbpamagedunga. 44 Ka da man isa a makagaga semia sa laki nia tabia na
Yuhan 6
Magi NT Final draft.indb 299 3/24/2021 2:47:33 PM
300
z 6:45 ‘Pamandun silan langun nu Kadenan.’ Ebpun i nia sia kanu Kitab a Inisulatʼu Nabi Isayas
a 54 ayat 13. 6:50 di den makatala sa kapatay Dikena nia nin maena i di den matay su taw ugaidʼa nia
b maena nu nia na di den makatala sa kasiksan ka lu den makabpawang sa sulega. 6:51 su badan ku Su nia a kadtalu nu Isa al-Masih sia sa ayat a nia taman kanu temundug a
manga ayat na inukit bu sa bayuk. Nia nin maena na ininggihadʼu Isa al-Masih su umulʼin asalʼa
matalima nu apia entain su uyag-uyag a da taman nin amaika semalig silan kanu Isa al-Masih.
Ka su kinanggihadʼu Isa al-Masih kanu umulʼin sabap sa lekitanu na mana kurban kanu Kadenan
ka enggu maampun nu Kadenan su langun nu dusa tanu sia makanggulalan kanu Isa al-Masih
amaika edtaubat tanu.
pasianen pan nu Ama ku a sinemugu sa laki. Na su semia sa laki na
pambibiagen ku kanu Gay a Mauli. 45 Ka nia man nakadalem kanu
inisulatʼu manga nabi sia kanu kitab na ‘Pamandun silan langun nu
Kadenan.’ z Na apia entain i nakakineg kanu Ama taman sa nakatuntay
lun na sekanin su pedsia sa laki. 46 Na dikena nia nin maena i nailay nu
apia entain su Ama a su Kadenan ka nia bu nakailay lun na su sekanin
demun a entu a ebpun kanu Kadenan.
47 “Na saben-sabenal a pedtalun ku sa lekanu i su pedsalig na aden
sa lekanin su uyag-uyag a da taman nin. 48 Na saki man su entu a
makan a ʼbpangenggay sa uyag-uyag. 49 Na su manga kalukesan nu a
kineman sa pan x lu kanu tawan-tawan a dalepa na namamatay bun
silan langun. 50 Ugaidʼa su makan a nia a pembaba ebpun sa sulega na
apia entain i makakan lun na di den makatala sa kapatay. a 51 Na saki
man su entu a makan a mimbaba ebpun sa sulega a pakaenggay sa bagu
a uyag-uyag. Na u entain i makakan kanu nia a pegken na di den temala
sa kapatay. Na su nia ba a makan a ibpangenggay ku a pakaenggay sa
uyag-uyag kanu manusia na su badan ku.” b
52 Na guna su maitu na mibpapalawa su manga Yahudi sa nia nilan
ʼbpamedtalun na “Panun i kaenggay nu nia a mama kanu badan nin
sa lekitanu asalʼa makan tanu?” 53 Daka nia pidtalu nu Isa al-Masih
kanilan na “Saben-sabenal a pedtalun ku sa lekanu i di kanu kaadenan
na bagu a uyag-uyag nia tabia na makan nu pan su badan nu Kaka nu
Manusia enggu mainemʼu su lugu nin. 54 Na su pegkan kanu badan ku
enggu ʼbpaginem kanu lugu ku na naaden den sa lekanin su uyag-uyag
a da taman nin enggu pambibiagen ku kanu Gay a Mauli. 55 Ka su
badan ku man i tidtu-tidtu a makan enggu su lugu ku i tidtu-tidtu a
ʼbpaginemen. 56 Na su pegkan kanu badan ku enggu ʼbpaginem kanu
lugu ku na mapalalayun sekanin sia sa laki enggu mapalalayun aku
Yuhan 6
Magi NT Final draft.indb 300 3/24/2021 2:47:35 PM
301
c 6:57 sabap sa lekanin enggu sabap sa laki Ped a maena nin na sia makanggulalan sa lekanin
enggu d sia makanggulalan sa laki. 6:67 sapulu enggu dua a pinamili nin Nia ba su sapulu enggu dua a ʼbpamangunut kanu
Isa al-Masih a pinamili nin a binedtuan nin bun sa sinugu nin. Mailay i nia sia kanu Mapia
a Tutuma a Inisulatʼi Mataya 10 ayat 2 taman sa 4 enggu Su Mapia a Tutuma a Inisulatʼi
Markus 3 ayat 16 taman sa 19 enggu Su Mapia a Tutuma a Inisulatʼi Luk 6 ayat 13 taman sa 16
sia kanu Kitab Injil.
bun sa lekanin. 57 Na su Ama a ʼgkabpunan na uyag-uyag i sinemugu sa
laki. Na ʼbpaguyag-uyag aku sabap sa lekanin. c Na maitu bun ba menem
su pegkan kanu badan ku, sabap sa laki c na maaden kanilan su bagu
a uyag-uyag. 58 Na su makan ba a nia na su mimbaba ebpun sa sulega,
dikena pagidsan kanu kinan nu manga kalukesan nu a namamatay bun
silan. Su pegkan kanu nia a makan na di den temala sa kapatay taman
sa taman.” 59 Na su langun nu entu ba na lu pidtalu nu Isa al-Masih kanu
kabpamandu nin lu kanu walay a *pedsambayangan nu manga Yahudi
sa Kapurnaum.
60 Na guna makinegʼu ʼbpamangunut kanu Isa al-Masih su panduan
nin a entu na madakel kanilan i midtalu sa “Mapasang i nia a panduan,
entain i makatika lun i nia temalima?” 61 Na ʼgkatawan bun nu Isa
al-Masih i ʼbpamagedunga su ʼbpamangunut lun pantag kanu entu a
panduan nin, daka nia nin pidtalu kanilan na “Ngintu, ʼgkasik i atay nu
pantag sa nia? 62 Na amaika maitu na ngin basi i mapagitungʼu amaika
nia nu den mailay su kabpapulu nu Kaka nu Manusia lu kanu nabpunan
nin? 63 Dikena man nia nin maena i su badan i ʼbpagenggay sa bagu a
uyag-uyag ka su *Ruh, ka su badan na dala man magaga nin kanu entu.
Na su nia ba a manga panduan a pidtalu ku sa lekanu na ebpun kanu
Ruh enggu ʼbpagenggay sa bagu a uyag-uyag. 64 Ugaidʼa aden bun sa
lekanu i di ʼbpalitiala.” Na pidtalu i entu nu Isa al-Masih kagina iganat
pan sa ganatan na ʼgkatawan nin bun u entain i di ʼbpamaginugut sa
lekanin enggu entain i temipu sa lekanin. 65 Na pidtalu pamun nu Isa
al-Masih kanilan i “Namba i sabapʼin i kinadtalu ku sa lekanu sa da man
isa a makagaga semia sa laki nia tabia na ʼgkahandan pan nu Ama.”
66 Na iganat kanu entu a kutika na madakel kanu ʼbpamangunut lun i
minitas sa lekanin enggu da den silan edtatanggunut sa lekanin. 67 Daka
inidsan nu Isa al-Masih su sapulu enggu dua a pinamili nin d sa “Ngintu,
apia sekanu na pegkiugan aku nu bun pebpitas?” 68 Na nia inisawalʼi
Simiun Pitru na “Mapulu, entain pan besen i ʼbpawangan nami? San bu
Yuhan 6
Magi NT Final draft.indb 301 3/24/2021 2:47:36 PM
302
e 7:2 Kanduli na Balal Su nia na isa kanu manga pegkandulian atawa ka ipedsela-sela nu manga taw
a Yahudi a manga gay lu sa Awrusalim. Na inibpaliugat kanu langun nu manga mama a Yahudi i
temalabuk kanu nia a kanduli. Madakel pan i kasabutan tanu makapantag kanu Kanduli na Balal sia
kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
sa leka su manga kadtalu a pakaenggay sa uyag-uyag a da taman nin.
69 Na ʼbpaginugut kami enggu katawan nami i saben-sabenal a seka su
Suti a ebpun kanu Kadenan.” 70 Na nia mambu inisumpatʼu Isa al-Masih
kanilan na “Dikena ba man saki i namili sa lekanu a sapulu enggu dua?
Ugaidʼa apia ka maitu na isa sa lekanu i luyud kanu saitan.” 71 Na nia nin
ba a entu pedtumbuken na si Yahuda a wata ni Simiun Iskalia. Kagina
sekanin ba a nia a isa bun kanu sapulu enggu dua i temipu kanu Isa
al-Masih.
Su Kinambad-badʼu manga Taw pantag kanu Isa al-Masih 7 1 Kanu ulian nu entu na lu mibpawang su Isa al-Masih kanu manga
dalepa a lu bun kanu prubinsia a Galili ka pigkahanda nin i di pan
lemu sa prubinsia a Yudia kagina pebpapangilayn bun nu ʼgkangaunutan
nu manga Yahudi i kaimatay nilan sa lekanin. 2 Saleta mambu na guna su
mangagan den ʼgkauma su kanduli nu manga Yahudi a bedtuan sa Kanduli
na Balal e 3 na nia pidtalu nu manga tebpedʼin sa pused na “Ganati ka i
dalepa a nia ka lu ka sa Yudia ka enggu ʼgkailay bun nu ʼbpamangunut sa
leka su manga penggalebeken nengka a nan a kangagaipan. 4 Ka su taw a
nia nin kalinian na mabadtug sekanin na di nin ipamagena su galebekan
nin. Na amaika nia den ba i penggalebeken nengka na ipailay nengka
kanu langun nu taw!” 5 Na pidtalu nilan i entu ka apia silan a tebped
demun sa pusedʼu Isa al-Masih na di silan ʼbpamaginugut.
6 Daka nia inisumpatʼu Isa al-Masih kanilan na “Su kutika ku na da
pan mauma ugaidʼa sekanu na apia ngin a kutika na mapakay sa lekanu.
7 Ka di kanu man kabensian nu sakadunia ugaidʼa saki na ʼgkabensian
aku nilan kagina ipedsaksi ku i su manga galebekan nilan na luyud
kanu saitan. 8 Na sekanu na lu kanu den kanu kanduli a entu ka saki na
di aku ʼbpelu kagina da pan mauma su kutika ku.” 9 Na kanu kinadtalu
nu Isa al-Masih sa nia na migkalidtabun demun pan sekanin lu sa Galili.
10 Na guna su linemu den su manga tebpedʼin sa pused kanu kanduli
a entu na linemu bun sekanin ugaidʼa da sekanin pasipat. 11 Na saleta
mambu na su ʼgkangaunutan nu manga Yahudi na ʼbpangilayn nilan
Yuhan 6 , 7
Magi NT Final draft.indb 302 3/24/2021 2:47:36 PM
303
f 7:22 kapaletak Na nia adat-betadʼu manga taw a Yahudi na pebpaletaken nilan su wata a mama
kanu ikawalu gay ulian nu kinagemaw nin apia nia nin ʼgkatabuan na Gay nu Kabpangintelenen.
Nia ukit a kapebpaletak na mana pedtulin kanu saguna a nia a timpu. Madakel pan i kasabutan
tanu makapantag kanu kadtalu a nia sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
sekanin lu kanu entu a kanduli sa nia nilan ibpangingidsa na “Endaw
su mama a entu?” 12 Na madakel kanu manga taw lu i ʼbpamagedunga
pantag kanu Isa al-Masih. Su ped na nia nilan pedtalun na “Mapia
sekanin a taw.” Su ped menem na nia nilan pedtalun na “Dikena, ka
papedsibayn nin bu su madakel a taw.” 13 Na apia ka maitu na dala
pakambibitiala pantag sa lekanin sa mapayag kagina ʼgkangagilekan
silan kanu ʼgkangaunutan nu manga Yahudi.
Su Kapendalawana makapantag sa u Entain su Isa al-Masih
14 Na guna su nakaluk den su kanduli, na linemu su Isa al-Masih
kanu lama-lama nu Suti a ʼBpagagaman ka namandu sekanin lu. 15 Na
nangagaip su manga Yahudi taman sa nia nilan ʼgkangadtalu na “Panun
i kinatuntay nu mama a nia kanu langun nu nia? Inunta na dikena
mapulu i napangagian nin.” 16 Daka nia inisumpatʼu Isa al-Masih kanilan
na “Su ibpamandu ku na dikena ebpun sa laki ka ebpun kanu sinemugu
sa laki. 17 Na apia entain a taw i pegkiug penggalebek kanu kahanda
nu Kadenan na katawan nin mapadsenggaya u ebpun kanu Kadenan
su ibpamandu ku atawa ka ebpun bu sa laki. 18 Na su taw a nia nin
ibpamandu na su ebpun demun kanu ginawa nin na su namba a taw na
nia nin ʼgkalilinian na mapugi sekanin. Ugaidʼa su taw menem a nia nin
kalinian na mapugi nin su sinemugu lun na su namba a taw na matidtu
enggu dala sa lekanin su kabudtud. 19 Na dikena ba su Nabi Musa i
minenggay sa lekanu kanu kasuguan nu Kadenan ugaidʼa apia sakataw
sa lekanu na dala penggulalan lun? Kagina ngintu ka pegkiugan aku nu
ʼbpagimatay?”
20 Nia inisumpatʼu madakel a taw na “Pedsaitanan ka! Entain i
pegkahanda sa leka ʼbpagimatay?” 21 Na nia pidtalu nu Isa al-Masih
kanilan na “Langun nu na natekawan den a benal i ginawa nin sabap
kanu satiman bu a nia a pinggula ku kanu Gay nu Kabpangintelenen.
22 Na nia ba i sabapan na kinaenggay nu Musa sa lekanu sa kasuguan
sa kapaletak f sa apia nia nin kaaden i dikena ebpun kanu Musa ka
Yuhan 7
Magi NT Final draft.indb 303 3/24/2021 2:47:37 PM
304
g 7:22 nangauna a kalukesan Na nia nalabit sia a manga kalukesan na su Nabi Ibrahim, su
Nabi Iskak enggu su Nabi Yakub a kalukesan nu bangsa a Israil. Mailay su nia sia kanu
Manga Awal 17 ayat 10 taman sa 14; 21 ayat 4 sia kanu Kitab Taurat.
ebpun pan i entu kanu nangauna a kalukesan. g Na iniupaman nin i
entu sa lekanu sa apia kanu Gay nu Kabpangintelenen na paletaken
nu su manga wata nu a mama, u entu ba i ʼgkatabuan nin. 23 Na
u pebpaletaken nu su manga wata a mama nu sa kanu Gay nu
Kabpangintelenen asalʼa di masungkang su inisugu nu Musa na ngintu
ka ʼgkaliangetan aku nu kanu talutup a kinapagkapia ku kanu mama
sa kanu Gay nu Kabpangintelenen? 24 Da kanu ʼbpanendit sia kanu
matakapala a ʼgkailay nu ka nia nu kapangukum na endaw i bantang.”
25 Guna su maitu na nia ʼgkangadtalu nu ped kanu manga taw sa
Awrusalim na “Dikena nia ba su mama a pegkiugan nu ʼgkangaunutan
ʼbpagimatay? 26 Ilay nu! Pedtalu-talu bun sekanin sia kanu adapan nu
madakel a taw enggu da bun pedtalun nu ʼgkangaunutan sa lekanin!
Ngintu basi, natalangedʼilan i sekanin mismu su Masih? 27 Ugaidʼa panun
basi i entu? Ka su Masih na apia sakataw na dala mataw lun u endaw
makabpun kanu kauma nin ugaidʼa su nia a mama na katawan tanu u
endaw sekanin nakabpun.”
28 Saleta mambu na gagalu nu kabpamandu nu Isa al-Masih lu kanu Suti
a ʼBpagagaman na nia nin pidtalu sa matanug na “Benal a katawan aku nu
enggu katawan nu u endaw aku nakabpun. Na apia ka maitu na dikena ku
kiug i kinasia ku ka su sinemugu sa laki. Na sekanin na bantang ugaidʼa di
nu sekanin katawan. 29 Ugaidʼa saki na katawan ku sekanin kagina lu aku
ba ebpun sa lekanin enggu sekanin man i sinemugu sa laki.”
30 Daka guna su maitu na kiugan nilan sekanin semigkem ugaidʼa apia
sakataw kanilan na dala demun nakaami lun kagina da pan mauma su
kutika nin. 31 Na saleta mambu na madakel kanu taw lu i sinemalig sa
lekanin sa nia nilan pedtalun na “Ngintu, amaika makauma su Masih na
makanggalebek sekanin sa lawan pan sia ba kanu pinggalebekʼu mama
a nia a manga kagaipan a tanda?”
Su Kapegkahanda sa Kapedsigkem kanu Isa al-Masih
32 Na guna makinegʼu manga taw a lusud kanu *lumpukan a Parisiyu
su ʼbpamagedungan nu manga taw pantag kanu Isa al-Masih na
Yuhan 7
Magi NT Final draft.indb 304 3/24/2021 2:47:38 PM
305
h 7:33 Mangagan bu i kutika ku sia sa lekanu Nia nin maena na katawan nu Isa al-Masih i
mangagan den sekanin itutuk lu kanu kayu a pinambalawaga udi na mangagan den sekanin
imatayan. Iganat kanu kinadtalu nu Isa al-Masih kanu nia ba na nem ulan bu na itutuk den
sekanin udi na embalingan den sekanin lu kanu i sinemugu lun a su Kadenan. 7:39 da pan makapabpapulu su Isa al-Masih Nia nin maena na su Isa al-Masih na da pan
makatutuk lu kanu kayu a pinambalawaga enggu da pan sekanin makabpapulu lu sa sulega
asalʼa makaayan sekanin lu kanu kawanan nu Kadenan. Ka amaika makabpapulu den sekanin lu
j na entu pan ka matalima nu ʼbpamaginugut kanu Isa al-Masih su Suti a Ruh. 7:40 su Nabi Nia ba su nabi a pagidsan nu Nabi Musa a nalabit sia kanu Diutirunumi 18 ayat
15 kanu Kitab Taurat enggu nalabit bun sia kanu Manga Pinggalebekʼu Manga Sinugu nu Isa
al-Masih 3 ayat 22. Na su Nabi ba a entu na su Isa al-Masih.
sinemugu silan apegʼu manga mapulu nu ʼbpamangurban sa manga
tamengʼu Suti a ʼBpagagaman ka enggu nilan masigkem su Isa al-Masih.
33 Na guna su maitu na nia pidtalu nu Isa al-Masih na “Mangagan bu
i kutika ku sia sa lekanu h ka embalingan aku kanu sinemugu sa laki.
34 Na pangilayn aku nu ugaidʼa di aku nu matun kagina di kanu makalu
kanu entu a pebpawangan ku.”
35 Daka mimbibitialai su ʼgkangaunutan nu manga Yahudi sa “Endaw
basi pebpawang i mama a nia a di tanu kun sekanin matun? Enduken,
pendadalaug basi sekanin lu kanu manga Yahudi a nakapayapat kanu
dalepa nu manga dikena-Yahudi ka asalʼa mapamandu nin lu su manga
dikena-Yahudi? 36 Ngin basi i maena na pedtalun nin a nia a ‘Pangilayn
aku nu ugaidʼa di aku nu matun. Di kanu makalu kanu pebpawangan ku’?”
37 Na kanu mauli den a gay nu kanduli a su balapantag sa langun a
gay nu kanduli na midtindeg su Isa al-Masih ka pidtalu nin sa matanug
i “Apia entain i ʼgkamalan na semia sa laki ka minem. 38 Ka nia man
nakadalem kanu kitab na su pedsalig sa laki na temuga ebpun kanu
pamusungan nin su bualan na ig a pakaenggay sa uyag-uyag.” 39 Na
nia ba a entu pedtalun nu Isa al-Masih a bualan na ig na su *Ruh a
matalima nu taw a pedsalig sa lekanin. Ugaidʼa kanu nia a kutika na da
pan makaenggay su Ruh kagina da pan makapabpapulu su Isa al-Masih. i
40 Na ped kanu madakel a taw a nakakineg kanu manga kadtalu a
entu nu Isa al-Masih, na nia nilan pedtalun na “Natalatantu i nia den
ba su Nabi.” j 41 Su ped menem na nia nilan pedtalun na “Su nia a mama
na sekanin su Masih.” Ugaidʼa su ped na nia nilan pedtalun na “Ngintu,
sa Galili besen makabpun su Masih? 42 Dikena ba nia nakadalem kanu
kitab na su Masih na tupu nu Daud enggu makabpun sa Bitlihim a
dalepa nu Daud?” 43 Guna su maitu na nabad su madakel a taw sabap
Yuhan 7
Magi NT Final draft.indb 305 3/24/2021 2:47:38 PM
306
k 7:43 Su Isa al-Masih na nia nin kabantang na lu sekanin pimbata sa dalepa a Bitlihim a sakupʼu
prubinsia a Yudia, tupu sekanin nu Nabi Daud ugaidʼa lu bu sekanin migkasela s l a dalepa a Nasarit. 7:50 Mabatia tanu su kinalu ni Nikudimu kanu Isa al-Masih sa kanu nia bun ba a kitab 3 ayat 2.
kanu Isa al-Masih. k 44 Na su ped na kiugan nilan sekanin semigkem
ugaidʼa apia sakataw na dala nakaami lun.
45 Na guna su mimbalingan su manga tamengʼu Suti a ʼBpagagaman
lu kanu manga mapulu nu ʼbpamangurban enggu lu kanu lumpukan a
Parisiyu na nia nilan inidsa kanu manga tameng a entu a mimbalingan
na “Ngintu ka da nu sekanin mapananggit sia?” 46 Na nia inisawalʼu
manga tameng na “Da pamun taw a maitu i kadtalu nin kanu mama a
entu!” 47 Daka nia nakasumpatʼu manga taw a lusud kanu lumpukan
a Parisiyu na “Ngintu, apia sekanu na nakapasibay kanu nin den?
48 Ngintu, aden ba nailay nu a apia sakataw bu kanu ʼgkangaunutan
atawa ka manga taw a lusud kanu lumpukan a Parisiyu i pedsalig sa
lekanin? 49 Ugaidʼa su madakel a nia a taw a ʼbpaginugut lun na dala
sabutʼilan kanu kasuguan. Na inidsinta man silan nu Kadenan.”
50 Na kanu entu a kutika na lu bun si Nikudimu a isa bun kanilan
a ʼgkaunutan. Sekanin su linemu kanu Isa al-Masih kanu nangaipus a
manga gay. l Na nia nin pidtalu na 51 “Dikena ba nakadalem kanu
kasuguan tanu i di sugaten sa kawagib su taw nia tabia na makineg pan
muna sekanin asalʼa katawan u ngin i pinggula nin?” 52 Na nia nilan
inisumpat kani Nikudimu na “Ngintu, ebpun ka bun sa Galili? Dalidip
ka su kitab ka mailay nengka i da nabi a makabpun sa Galili.”
53 Daka guna su maitu na namanguli su uman i isa kanu walay nilan.
Su Babay a Nauman sa Kinagkiuga nin 8 1 Ugaidʼa su Isa al-Masih na linemu kanu Palaw nu Ulibus. 2 Na kanu
kasisi na mapita na mimbalingan sekanin lu kanu lama-lama nu Suti
a ʼBpagagaman. Na langun na taw lu na pedsupeg den sa lekanin. Na
nagagayan sekanin ka pinamamandu nin silan.
3 Daka pinananggit lu nu manga gulu nu pangitaban enggu manga taw
a lusud kanu lumpukan a Parisiyu i babay a nauman sa kapegkiuga nin
ka pinadtindegʼilan lu kanu kasangulan nu manga taw 4 ka pidtalu nilan
kanu Isa al-Masih i “Gulu, su babay a nia na nauman sa kapegkiuga
nin. 5 Na sia kanu kasuguan nu Musa na inisugu nin sa lekitanu i
pamalantayn sa watu su maya ba a babay taman sa matay. Na seka,
Yuhan 7 , 8
Magi NT Final draft.indb 306 3/24/2021 2:47:40 PM
307
m 8:12 palitan a ʼbpagenggay sa uyag-uyag a da taman nin Bayuk su nia a nia nin maena
na su Isa al-Masih su palitan a ʼbpagenggay sa uyag-uyag a da taman nin kanu apia entain a
semalig sa lekanin.
ngin i madtalu nengka makapantag kanu nia?” 6 Na inidsa nilan bu i nia
asalʼa ʼgkadulatan nilan su Isa al-Masih ka enggu aden makasenditʼilan
lun. Ugaidʼa dinemukum su Isa al-Masih ka sinemulat kanu lupa a nia
nin inusal na tindulu nin. 7 Ugaidʼa ʼbpangingidsan nilan bun sekanin.
Daka midtindeg su Isa al-Masih ka nia nin pidtalu kanilan na “U entain
sa lekanu i dala kadusan nin na entu ba i muna lun mengel sa watu.”
8 Na dinemukum menem sekanin ka sinemulat menem kanu lupa.
9 Na guna nilan makineg su entu na uman i isa na minawa, nia
minuna na su mangatua taman sa nia bu nasama na su Isa al-Masih
enggu su babay. 10 Daka midtindeg su Isa al-Masih ka nia nin pidtalu
kanu babay na “Bai, endaw den silan? Ngintu, apia sakataw na dala
demun sinemendit sa leka?” 11 Na nia inisawalʼu babay na “Dala,
Mapulu.” Na nia menem pidtalu nu Isa al-Masih sa lekanin na “Apia saki
na di ku bun seka senditan. Ganat ka den ugaidʼa iganat saguna na da
ka den endusa ʼbpaluman.”
Su Isa al-Masih su Palitan nu Manusia
12 Na nia menem pidtalu nu Isa al-Masih kanilan na “Saki su palitan
nu sakadunia. Na u entain i munut sa laki na di den maguyag-uyag
sia kanu kalibutengan ka nia pan mula na maaden kanilan su palitan
a ʼbpagenggay sa uyag-uyag a da taman nin.” m 13 Daka nia pidtalu sa
lekanin nu manga taw a lusud kanu lumpukan a Parisiyu na “Seka bu
i pakadtalu sa nan sa ginawa nengka, dili a benal i nan kapalitialan.”
14 Na nia inisawalʼu Isa al-Masih na “Apia saki bu i pedtalu sa nia pantag
kanu ginawa ku na bantang su ibpangimbenal ku kagina katawan ku
u endaw aku nakabpun enggu endaw aku pebpawang. Ugaidʼa sekanu
na di nu katawan u endaw aku nakabpun enggu endaw aku pebpawang.
15 Na sekanu na nia ukit a kabpangukumʼu na ukit a kamamanusiay
bu ugaidʼa saki na apia sakataw na dala pegkukumen ku. 16 Ugaidʼa
apia man mangukum aku na bantang su kukuman ku kagina dikena
saki bu i ʼbpangukum ka kaped ku su Ama a sinemugu sa laki. 17 Na
nakadalem kanu kasuguan nu sia kanu kitab i amaika su dua kataw a
Yuhan 8
Magi NT Final draft.indb 307 3/24/2021 2:47:41 PM
308
n 8:23 nakabpun sa baba Nia nin maena s o ia na nakabpun sa dunia. p 8:23 nakabpun sa pulu Nia nin maena sia na nakabpun sa sulega. 8:28 makatunggul Nia nin maena na makatutuk lu kanu kayu a pinambalawaga.
ʼbpangimbenal ka nagayun su pedtalun nilan na benal su entu. 18 Na saki
na ibpangimbenal ku su ginawa ku enggu ibpapangimbenal aku nu Ama
a sinemugu sa laki.”
19 Guna su maitu na nia nilan inidsa sa lekanin na “Endaw besen
i Ama nengka?” Na nia inisumpatʼu Isa al-Masih na “Di aku nu man
katawan enggu di nu bun katawan su Ama ku. Ka u katawan aku nu
bu man na katawan nu bun su Ama ku.” 20 Na kanu kinadtalu nu Isa
al-Masih kanu langun nu entu na lu natabu kanu kabpamandu nin lu
kanu ubay nu ʼbpangulugan sa kuleta kanu Suti a ʼBpagagaman. Ugaidʼa
da nakasigkem lun kagina da pan mauma su kutika nin.
Su Nabpunan nu Kawagibʼu Isa al-Masih
21 Na pidtalu menemʼu Isa al-Masih kanilan i “Saki na gemanat aku
sia, na di kanu makalu kanu pebpawangan ku. Pangilayn aku nu ugaidʼa
di aku nu matun taman sa maitʼu matay su kabaladusan nu.” 22 Guna
su maitu na nia nangadtalu nu manga Yahudi na “Nginan, ʼbpatay basi
sekanin ka ʼgkadtalu nin i di tanu makalu kanu pebpawangan nin?”
23 Daka nia menem pidtalu nu Isa al-Masih kanilan na “Sekanu na sia
kanu nakabpun sa baba, n saki menem na lu aku nakabpun sa pulu. o
Sekanu na nalusud kanu kanu dunia ugaidʼa saki menem na dikena.
24 Na namba i sabapʼin i pidtalu ku sa lekanu i maitʼu den matay su
kabaladusan nu. Kagina amaika di nu paginugutan u entain aku na
saben-sabenal a matay kanu a da maampun su kabaladusan nu.” 25 Daka
inidsan nilan menem sekanin sa “Entain ka besen?” Na nia inisumpatʼu
Isa al-Masih kanilan na “Nadtalu ku den sa lekanu paganay u entain
aku.” 26 Nia pan pidtalu nu Isa al-Masih na “Madakel paman i madtalu
ku makapantag sa lekanu a makasugat sa lekanu sa kawagib. Ugaidʼa
saki na nia ku bu pedtalun kanu sakadunia na u ngin bu i ʼgkakineg ku
kanu sinemugu sa laki. Na su sinemugu sa laki na bantang sekanin.”
27 Na di nilan ʼgkatuntayan i su pedtalun nu Isa al-Masih kanilan na su
Ama a Kadenan. 28 Guna su maitu na nia pidtalu nu Isa al-Masih kanilan
na “Amaika makatunggulʼu p den su Kaka nu Manusia na lu nu den ba
Yuhan 8
Magi NT Final draft.indb 308 3/24/2021 2:47:42 PM
309
q 8:36 Su wata sia na nia ba su Isa al-Masih.
katawan u saben-sabenal a entain aku. Na dala penggalebeken ku a kiug
demun nu ginawa ku, ka nia ku bu pedtalun na u ngin bu i ibpamandu
nu Ama sa laki. 29 Na su sinemugu sa laki na pedtapiden aku nin, dala
aku nin a benal tagaka kagina nia ku bu penggalebeken na u ngin i
pakasuat sa lekanin.”
30 Na kanu kapedtalu nu Isa al-Masih sa nia na madakel i
namaginugut lun.
Su Tidtu a Makapalipuas kanu Manusia
31 Na nia pidtalu nu Isa al-Masih kanu manga taw sa Yudia a
namaginugut lun na “Amaika papanalusen nu su kanggulalan nu kanu
panduan ku na saben-sabenal a ʼbpamangunut kanu sa laki. 32 Na
amaika maitu na katawan nu su bantang enggu su bantang ba a nia i
makapambaya-baya sa lekanu.”
33 Na nia nilan pidtalu sa lekanin na “Sekami na tupu kami nu
Nabi Ibrahim, na apia entain na dala nakapangungulipen sa lekami.
Na panun a entu i kapedtalu nengka lun sa makambaya-baya kami?”
34 Nia menem inisawalʼu Isa al-Masih kanilan na “Saben-sabenal a
pedtalun ku sa lekanu i apia entain i penggalebek sa kabaladusan na
ulipen nu kabaladusan. 35 Na su ulipen na dikena taman sa taman na
madtagapeda bu nu sakambinabatan ugaidʼa su wata na madtagapeda
nu sakambinabatan taman sa taman. 36 Kagina ka maitu na amaika
su wata q i mapambaya-baya sa lekanu na entu pan ba a tidtu-tidtu a
nakambaya-baya kanu.
37 “Katawan ku man i tupu kanu nu Ibrahim ugaidʼa ngintu ka
ʼbpapangilayn nu i kaimatay nu sa laki? Kagina dikena nu ipedtagu
sa ginawa su panduan ku. 38 Nia ku pedtalun sa lekanu na u ngin
bu i nailay ku kanu Ama ku. Ugaidʼa sekanu na nia nu menem
penggalebeken na u ngin i ʼgkakinegʼu kanu ama nu.”
39 Na nia nilan lun inisumpat na “Su Ibrahim man i kalukesan nami.”
Na nia menem pidtalu nu Isa al-Masih kanilan na “Amaika sekanu
ka nia nu kalukesan na su Ibrahim na enggalebeken nu man u ngin i
pinggalebekʼin. 40 Ugaidʼa sekanu na nia nu pebpapangilayn na kaimatay
nu sa laki. ʼBpagimatayan nu su taw a pedtalun nin sa lekanu su
Yuhan 8
Magi NT Final draft.indb 309 3/24/2021 2:47:43 PM
310
r 8:44 Datu na Giadsal Sekanin su mapulu sa langun nu manga saitan. Madakel pan i kasabutan
tanu makapantag kanu Datu na Giadsal sia kanu Maena nu Mangadalem a Kadtalu kanu Kitab a
mailay k s anu kapupusan nu nia a kitab. 8:48 taw sa Samaria Su manga taw a Yahudi na mababa i kapegkailay nilan kanu manga taw
sa Samaria sa kanu entu a timpu sabap sa nia nilan kapegkailay kanilan na mangaledsik enggu
baladusa sabap sa di nilan ʼbpagunutan su manga adat-betadʼu manga taw a Yahudi enggu
nakanggigiamunga den silan kanu manga taw a dikena-Yahudi.
bantang a nakinegʼin kanu Kadenan. Dala a benal i nan enggalebeka nu
Ibrahim. 41 Ugaidʼa sekanu na nia nu bun penggalebeken na su manga
galebekʼu ama nu.”
Daka nia nilan pidtalu sa lekanin na “Dikena kami wata sa pigkiuga,
su Kadenan bu i Ama nami.” 42 Na nia pidtalu nu Isa al-Masih kanilan
na “Amaika su Kadenan i Ama nu na ikalimu aku nu ka saki na ebpun
aku lu sa Kadenan sa kinasia ku. Dikena kiug demun nu ginawa ku i
kinasia ku ka su sinemugu sa laki. 43 Ngintu basi ka di nu ʼgkatuntayan
su pedtalun ku a nia? Kagina di ʼgkatalima na ginawa nu su panduan
ku. 44 Sekanu na nia nu man ama na su Datu na Giadsal. r Na u ngin
i kiugʼin na entu ba i pegkiugan nu penggula. Iganat sa ganatan na
talibunu den sekanin. Kuntela nin su bantang kagina dala sa lekanin su
kabantang. Amaika pedtalu sekanin sa kabudtud na nakaandang den i
entu sa lekanin. Saben-sabenal man a budtuden sekanin kagina sekanin
i punsuan nu kabudtud. 45 Na sabap sa saki na nia ku pedtalun na su
bantang na namba i sabapʼin sa di aku nu ʼbpaginugutan. 46 Entain ba sa
lekanu i makapaamad sa baladusa aku? Amaika pedtalu aku sa bantang
na ngintu ka di aku nu ʼbpaginugutan? 47 Apia entain man i nalusud
kanu Kadenan na ʼbpakikinegen nin su kadtalu nu Kadenan. Na tembu
ba di kanu ʼbpamakikineg ka dikena kanu lusud kanu Kadenan.”
Su Isa al-Masih na Nauna pan kanu Nabi Ibrahim
48 Na nia pidtalu nu manga taw sa Yudia na “Benal bun ba i pedtalun
nami a isa ka a taw sa Samaria s enggu inasukan ka na saitan.” 49 Nia
menem inisawalʼu Isa al-Masih na “Dikena aku inasukan na saitan.
ʼBpagadatan ku bu su Ama ku ugaidʼa sekanu na papegkayan aku nu.
50 Ugaidʼa dikena nia ku ʼgkapaginapas i mapugi aku nu apia entain.
Ugaidʼa aden pakapangingalap sa mapugi aku. Sekanin su ʼbpangukum.
51 Na saben-sabenal a pedtalun ku sa lekanu i apia entain i maginugut
kanu panduan ku na di den temala sa kapatay taman sa taman.”
Yuhan 8
Magi NT Final draft.indb 310 3/24/2021 2:47:44 PM
311
t 9:2 baladusa Sia sa adat-betadʼu manga Yahudi na amaika su taw ka pimbata sa aden sadilʼin na
nia nilan lun kasabut na basi baladusa su manga lukesʼin atawa ka mimbaladusa su wata kanu
sia pan sa tian. Su sadilʼin a entu na kasiksan kun nu Kadenan sa lekanin.
52 Daka nia pidtalu nu manga taw sa Yudia na “Saguna na natalatantu
nami den i benal a inasukan ka na saitan. Ka apia su Nabi Ibrahim
enggu su ped pan a manga nabi na namamatay bun. Na seka na ngintu
ka nia nengka ʼgkadtalu na apia entain i maginugut kanu panduan
nengka na di den temala sa kapatay taman sa taman? 53 Ngintu, lawan
ka pan besen kanu kalukesan nami a su Ibrahim? Apia sekanin na
minatay bun taman den kanu ped pan a manga nabi. Entain besen
i katigʼengka sa ginawa nengka?” 54 Na nia inisawalʼu Isa al-Masih
na “Amaika saki bu i pebpugi kanu ginawa ku na dala i entu katagan
nin. Ugaidʼa su *Ama ku i pebpugi sa laki a su pedtalun nu a Kadenan
nu. 55 Di nu sekanin katawan ugaidʼa saki na katawan ku sekanin.
Amaika nia ku edtalun i di ku sekanin katawan na makailing aku sa
lekanu a manga malebut. Ka benal man a katawan ku sekanin enggu
ipenggulalan ku su kadtalu nin. 56 Na su kalukesan nu a su Ibrahim na
sangat a napia i ginawa nin guna nin katawi i mailay nin su gay nu
kauma ku taman sa nailay nin i entu enggu sangat a nagalaw sekanin.”
57 Na nia pidtalu nu manga taw sa Yudia na “Dala ka pamun
malimapulu lagun na panun a entu ka ʼgkadtalu nengka i nailay
nengka su Nabi Ibrahim?” 58 Na nia menem pidtalu nu Isa al-Masih na
“Saben-sabenal a pedtalun ku sa lekanu i da paman su Nabi Ibrahim
na sia aku den.” 59 Na guna su maitu na minundut silan sa watu a
ibengelʼilan kanu Isa al-Masih ugaidʼa nagena su Isa al-Masih enggu
minawa lu kanu Suti a ʼBpagagaman.
Su Kinapailay nu Isa al-Masih kanu Mama a Di Pakailay 9 1 Na sia kanu kapendadalakaw nu Isa al-Masih na nailay nin su
mama a naitʼin den gememaw i di nin kapegkailay. 2 Daka inidsa
nu ʼbpamangunut sa lekanin i “Gulu, entain basi i baladusa t kanilan
a sabapan a di kapegkailay nu mama a nia? Su mama a nia atawa ka
su manga lukesʼin?” 3 Nia inisawalʼu Isa al-Masih na “Dikena nia nin
di kapegkailay i baladusa sekanin atawa ka su manga lukesʼin ka nia
nin di kapegkailay na asalʼa makapayag su kabarakatʼu Kadenan a sia
Yuhan 8 , 9
Magi NT Final draft.indb 311 3/24/2021 2:47:45 PM
312
u 9:4 taman sa di pan semedep su senang Nia nin maena na taman a tagapeda nilan pamun su
Isa al-Masih sia sa dunia.
makanggulalan sa lekanin. 4 Nasisita man a enggalebeken tanu
su manga galebekan nu sinemugu sa laki taman sa di pan semedep su
senang u ka u ʼgkagabi den na da den makanggalebek. 5 Ka gagalu
na sia aku pamun sa dunia na palitan aku nu sakadunia.” 6 Na guna
madtalu nu Isa al-Masih su nia na dinemuda sekanin kanu lupa ka
pinagkalumiketʼin su entu, entu pan ka inidebpilʼin kanu mata nu mama
7 ka nia nin pidtalu sa lekanin na “Lu ka kanu pebpaiguan a bedtuan
sa Siluam ka panagup ka lu ba.” (Nia maena nu Siluam na sinugu.) Na
linemu mambu su mama ka nanagup. Daka pakailay den sekanin kanu
kinauli nin.
8 Na guna mailay nu manga pagubay nin enggu su nakailay sa lekanin
kanu ʼbpamangeni pan sekanin na nia nilan nangadtalu na “Dikena
ba sekanin su mama a ʼbpamagagayan a ʼbpamangeni?” 9 Nia pan
ʼgkangadtalu nu ped na “Sekanin ba su entu a mama.” Su ped menem na
nia nilan ʼgkangadtalu na “Dikena, makandalagida nin bu i nan.” Daka
midtalu su mama sa “Saki su entu.” 10 Guna su maitu na inidsa nilan
sa lekanin i “Panun i kinailay nengka?” 11 Na nia inisawalʼu mama na
“Su mama a bedtuan sa Isa na napagkalumiket sa lupa ka inidebpilʼin
kanu mata ku su entu taman sa pidtalu nin sa laki i ‘Lu ka sa Siluam ka
panagup ka.’ Na linemu aku mambu ka nanagup aku daka midsambuta
demun i kinailay ku.” 12 Na nia nilan menem nakaidsa na “Endaw su
mama a entu a bedtuan sa Isa?” Na nia inisumpatʼu mama na “Di ku
katawan.”
Su Kinasumalia kanu Mama a Pinagkapia nu Isa al-Masih
13 Daka pinananggitʼilan su mama a entu a di pakailay paganay lu
kanu manga taw a lusud kanu lumpukan a Parisiyu. 14 Saleta mambu na
su kinapagkalumiketʼu Isa al-Masih kanu lupa enggu su kinapagkapia
nin kanu mama na kanu Gay nu Kabpangintelenen. 15 Na su manga taw
a lusud kanu lumpukan a Parisiyu na pinangingidsan nilan menem su
mama u panun i kinailay nin. Na nia nin inisawal kanilan na “Su mama
a bedtuan sa Isa na dinebpilan nin sa malumiket a lupa su mata ku. Na
pinanagupan ku, daka midsambuta demun i kinailay ku.” 16 Guna su
Yuhan 9
Magi NT Final draft.indb 312 3/24/2021 2:47:46 PM
313
v 9:16 Gay nu Kabpangintelenen Nia ba su Gay nu Kabpangintelenen nu manga Yahudi a gay
bun nu kapedsimba nilan kanu Kadenan. Di kapakayan a enggalebek silan kanu nia ba a gay. Na
apia su kapagkalumiket kanu lupa atawa ka apia ngin a galebekan apeg den nu kapagkapia kanu
taw na di bun kapakayan ka sia kanu adat-betadʼilan na kapenggalebek bun i entu. Ugaidʼa sia
kanu nia bun ba a kitab 7 ayat 21 taman sa 24 na pidsinantalʼu Isa al-Masih i dikena sungkang
kanu kasuguan nu Kitab Taurat su kapapegkapia sa taw kanu Gay nu Kabpangintelenen.
Madakel pan i kasabutan tanu makapantag kanu Gay nu Kabpangintelenen sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
maitu na nia pidtalu nu manga taw a ped kanu lumpukan a Parisiyu na
“Su nia a mama na dikena ebpun kanu Kadenan kagina pedsungkangen
nin su kasuguan pantag kanu Gay nu Kabpangintelenen.” v Ugaidʼa nia
pidtalu nu ped na “Amaika maitu na panun i kanggalebekʼu baladusa a
taw kanu man a kangagaipan a tanda?” Daka nabad silan. 17 Na inidsan
nilan menem su mama sa “Seka, na ngin i madtalu nengka pantag sa
lekanin kagina ka nakapailay ka nin?” Na nia nin inisawal na “Nabi
sekanin.”
18 Na di a benal ʼbpaginugut su ʼgkangaunutan nu manga Yahudi sa
su mama a nia a pakailay den saguna na di pakailay paganay. Guna su
maitu na inipatawagʼilan su manga lukesʼin 19 ka inidsa nilan lun i
“Wata nu su mama a nia a pedtalun nu a naitʼin den gememaw i di nin
kapegkailay? Na panun a entu ka pakailay den sekanin saguna?” 20 Na
nia inisumpatʼu manga lukesʼu mama na “Uway, wata nami sekanin
enggu naitʼin den gememaw i di nin kapegkailay. 21 Ugaidʼa atag sa
kapegkailay nin den saguna na di nami katawan u panun i kinailay nin
atawa ka entain i nakapapailay lun. Sekanin den i idsai nu ka matua-tua
den sekanin na magaga nin den semumpat i nan.” 22 Na nadtalu bu i nia
nu manga lukesʼin ka ʼgkagilekan silan kanu ʼgkangaunutan nu manga
Yahudi. Kagina napagayunan den nu ʼgkangaunutan nilan i apia entain i
maginugut sa su Isa na su Masih na iawa den sekanin kanu
*pedsambayangan nu manga Yahudi. 23 Tembu ba nia inisumpatʼu manga
lukesʼin kanilan na “Sekanin den i idsai nu ka matua-tua den sekanin.”
24 Na inipatawagʼilan menem ʼbpaluman su mama a di pakailay
paganay ka nia nilan lun pidtalu na “Idsapa nengka kanu Kadenan
i edtalu ka sa bantang! Ka katawan nami man i su nia a mama na
baladusa.” 25 Na nia inisawalʼu mama na “Di ku katawan u baladusa
sekanin atawa ka dikena. Nia ku bu katawan na di aku pakailay paganay,
na saguna na pakailay aku den.” 26 Daka nia nilan menem inidsa sa
Yuhan 9
Magi NT Final draft.indb 313 3/24/2021 2:47:47 PM
314
w 9:39 makukum Su kakukum a nalabitʼu Isa al-Masih sia na pagidsan kanu nakadalem kanu nia
bun ba a kitab 3 ayat 19 a “Na nia ba i sabapan a kinawagib kanilan ka sia den sa dunia su sigay
ugaidʼa nia nilan bun linamig na su malibuteng kumin kanu sigay kagina su penggalebeken
x nilan na mawag.” 9:39 makailay su di pakailay Su nalabitʼu Isa al-Masih sia a makailay na entu ba su manga taw
a nasabutan nin i su langun na penggalebeken nu Isa al-Masih a mana su manga panduan nin
enggu su kapenggula nin sa kangagaipan a tanda na ebpun kanu Kadenan.
lekanin na “Ngin i inipakaidʼin sa leka? Panun i ukit a kinapailay nin
sa leka?” 27 Na nia nin menem inisawal kanilan na “Pidtalu ku den sa
lekanu ugaidʼa da nu pakikinega. Ngintu ka ʼgkalilinian nu ʼbpakikineg
ʼbpaluman? Basi ʼgkalilinian nu a mabaluy kanu a ʼbpamangunut lun.”
28 Guna su maitu na pinagumpakʼilan sekanin sa nia nilan pidtalu
na “Seka bu i ʼbpagunut sa mama a nan! Ka sekami na nia nami
ʼbpagunutan na su Nabi Musa. 29 Na katawan nami i su Kadenan
na inimbitiala nin su Nabi Musa ugaidʼa su nia a mama na di nami
katawan u endaw sekanin ebpun.” 30 Nia nin menem inisawal
na “Namba i pakagaip, ka di nu katawan u endaw sekanin ebpun
ugaidʼa nakapailay aku nin! 31 Na katawan tanu i su baladusa na di
ʼbpakikinegen nu Kadenan. Ugaidʼa apia entain i aden gilekʼin kanu
Kadenan enggu penggalebeken nin su kahanda nu Kadenan na entu ba i
ʼbpakikinegen nu Kadenan. 32 Iganat sa ganatan na dala pamun nakineg
tanu a nakapapailay sa taw a naitʼin den gememaw i di nin kapegkailay.
33 Na amaika su mama a nia ka dikena ebpun kanu Kadenan na
da magaga nin enggula.” 34 Daka nia nilan lun pidtalu na “Seka na
saben-sabenal a pimbata ka a baladusa! Nginan, ʼbpamandun kami
nengka?” Daka binugaw nilan sekanin.
Su manga Taw a nia nilan Kataw ka Pamakailay silan
35 Na guna makinegʼu Isa al-Masih i binugaw nilan su mama a entu
na pinangilay nin sekanin ka nia nin lun inidsa na “Pedsalig ka kanu
Kaka nu Manusia?” 36 Na nia inisumpatʼu mama na “Entain su entu
mapulu? Ka basi kapaginugutan ku sekanin.” 37 Nia pidtalu nu Isa
al-Masih na “Nailay nengka den sekanin ka su pembitiala bun ba a nia
sa leka.” 38 Daka nia inisumpatʼu mama na “ʼBpaginugut aku, Mapulu.”
Entu pan ka sinemugiud sekanin kanu kasangulan nu Isa al-Masih.
39 Na nia menem pidtalu nu Isa al-Masih na “Nia tangga na kinasia ku
na makukum w su sakadunia asalʼa makailay su di pakailay x enggu su
Yuhan 9
Magi NT Final draft.indb 314 3/24/2021 2:47:48 PM
315
y 9:39 su pakailay menem na di den makailay Su nalabit menemʼu Isa al-Masih sia a di den
makailay na su manga taw a nailay nilan su galebekʼu Kadenan sia nakanggulalan kanu Isa
al-Masih ugaidʼa da nilan paginuguti ka sia sa kanilan a kapagitung na nia nilan kataw ka
katawan nilan s z u tidtu a ukit kanu Kadenan. 10:8 nangauna sa laki nakauma Na nia pedtumbuken nu Isa al-Masih a nangauna sa lekanin
kanu nia a ayat na su ʼgkangaunutan nu manga taw a Yahudi a dala lilingay nilan kanu manga
taw nilan.
pakailay menem na di den makailay.” y 40 Na nakineg i nia nu ped kanu
manga taw lu a lusud kanu lumpukan a Parisiyu. Na nia nilan pidtalu
na “Ngin i katigʼengka sa lekami, pisek?” 41 Nia pidtalu nu Isa al-Masih
kanilan na “Dikena, ka u mana bu man ka di kanu pamakailay na da
kabaladusan nu. Ugaidʼa sabap sa pidtalu nu i pamakailay kanu na
baladusa kanu pamun.”
Su Pakenalan pantag kanu Tidtu-tidtu a Patutuganul sa Bili-bili 10 1 Nia pan pidtalu nu Isa al-Masih sa ukit a pakenalan na
“Saben-sabenal a pedtalun ku sa lekanu i su taw a di mukit kanu
bengawan nu lugenan nu manga bili-bili ka mamantek na su entu ba
a taw na tanegkawn enggu tulisan. 2 Ugaidʼa su taw a mukit sia kanu
bengawan na sekanin su pedtuganul kanu manga bili-bili. 3 Na su nia
ba a taw na pembukatan sekanin nu pedtameng sa bengawan enggu
ʼbpakikinegen nu manga bili-bili su suala nin. Na pedtawagen nin su
ngala nu uman i satiman kanu manga bili-bili nin ka pabpeliun nin.
4 “Na amaika makapaliu nin den silan na ʼbpangunanan nin silan
enggu pedtatanggunutan mambu sekanin nu manga bili-bili kagina
kilala nilan su suala nin. 5 Ugaidʼa di nilan a benal unutan su di
nilan kilala ka nia pan mula na tangkan nilan kagina di nilan kilala
i suala nu salakaw a taw.”
Su Isa al-Masih su Bengawan enggu su Patutuganul
6 Na su nakakineg kanu pakenalan a pidtalu nu Isa al-Masih na dala
nilan katuntayi u ngin i maena nu entu. 7 Guna su maitu na pidtalu
pamun nu Isa al-Masih kanilan i “Saben-sabenal a pedtalun ku sa lekanu
i saki su bengawan a ʼbpagukitan nu manga bili-bili. 8 Na langun nu
nangauna sa laki nakauma z na manga tanegkawn enggu tulisan. Na
su manga bili-bili mambu na dala nilan a benal silan pakikinega. 9 Saki
man ba su bengawan. Na apia entain i mukit sia sa laki na malipuas.
Yuhan 9 , 10
Magi NT Final draft.indb 315 3/24/2021 2:47:49 PM
316
a 10:16 ped a manga bili-bili Su ped a bili-bili sia a linabitʼu Isa al-Masih na su manga taw a
dikena-Yahudi a semalig sa lekanin.
Aden baya-baya nilan sa kaliu enggu kaludep taman sa nia nilan
matun na kapanadtaban. 10 Na su tanegkawn na nia nin bu kahanda
na makapanegkaw, makapangimatay enggu makapaminasakan ugaidʼa
saki na nia ku kahanda sa kinasia ku na asalʼa su taw na kaadenan na
talutup a uyag-uyag a labi lawan i kapia nin.
11 “Na saki man su mapia a patutuganul sa manga bili-bili. Na su
mapia a nia a patutuganul sa bili-bili na ipenggihadʼin su umulʼin asalʼa
malipuas su manga bili-bili. 12 Na su dikena kigkuan kanu bili-bili ka
pedsukayan bu sa kapedtuganulʼin na u mailay nin a pakauma su asu
a makagkaid na tagaken nin su manga bili-bili ka mawa. Na su asu
mambu a pakagkaid na gebpan nin su manga bili-bili enggu itagayakʼin
silan. 13 Na kagina ka pedsukayan bu sekanin na dala lilingay nin kanu
manga bili-bili tembu ba mawa sekanin.
14-15 “Na saki man su mapia a patutuganul sa manga bili-bili. Na u
ngin i kapegkakilala ku kanu Ama enggu kapegkakilala nu Ama sa laki
na maitu bun ba su kapegkakilala ku kanu manga bili-bili ku enggu
kapegkakilala nu manga bili-bili ku sa laki taman sa inggihad ku su
umul ku sa kalipuasʼilan. 16 Na aden pamun ped a manga bili-bili a ku a
dikena sia kanu lugenan ba a nia. Nasisita ku bun silan a kuan enggu
pakikinegen nilan bun su suala ku. Na maisa su langun na bili-bili ku
taman sa isa bun den i pedtuganul kanilan.
17 “Na nia ba i sabapʼin a ipegkalimu aku nu Ama kagina
ibpagenggay ku su umul ku asalʼa ulian nu entu na kuan ku bun
ʼbpaluman. 18 Na dala man makakua sa umul ku nia tabia na saki
demun mismu i enggihad lun ka aden man kawagib ku sa kanggihad
ku lun enggu kakua ku lun ʼbpaluman. Na nia ba i inisugu nu Ama ku
sa laki.”
19 Na nabad menem su manga Yahudi sabap kanu manga kadtalu a nia.
20 Na madakel kanilan i nia nilan ʼbpamedtalun na “Inasukan sekanin
na saitan enggu ʼgkabuneg. Na ngintu ka ʼbpamakikinegen nu pamun
sekanin?” 21 Nia menem pidtalu nu ped na “Su nia a kangadtalu na di
madtalu na inasukan na saitan enggu di man magaga na inasukan na
saitan i kapapailay nin sa taw a di pakailay.”
Yuhan 10
Magi NT Final draft.indb 316 3/24/2021 2:47:50 PM
317
b 10:22 Kanduli nu Kinasuti ʼBpaluman kanu Suti a ʼBpagagaman Nia ipedsela-sela sa kanu
nia a kanduli na su kinasuti ʼbpaluman nu manga taw a Yahudi kanu Suti a ʼBpagagaman. Na
su kinasuti a entu na manga 167 lagun unan nu kinambata kanu Isa al-Masih. Madakel pan i
kasabutan tanu makapantag kanu Kanduli a nia sia kanu Maena nu Mangadalem a Kadtalu kanu
Kitab a mailay k c anu kapupusan nu nia a kitab. 10:22 Su timpu na kapembalat sa dalepa a Israil na manga iganat sa December taman sa
February. Na sangat i katenggaw nin kanu nia ba a manga timpu.
Su Isa al-Masih su Tunggalʼu Kadenan
22 Na kanu entu ba a manga gay na ipedsela-sela nu manga Yahudi sa
Awrusalim su Kanduli nu Kinasuti ʼBpaluman kanu Suti a ʼBpagagaman. b
Na pembalat c kanu entu a timpu. 23 Saleta mambu na su Isa al-Masih
na pendadalakaw lu kanu inatepan a pala-pala nu Suti a ʼBpagagaman
a bedtuan sa Pala-pala nu Ragya Sulaiman. 24 Daka binalibet sekanin
nu manga Yahudi ka nia nilan lun pidtalu na “Taman sa kanu pan i
kapapagitungʼengka sa lekami u entain ka? U saben-sabenal a seka su
Masih na edtalu ka den sa lekami sa matakapala.” 25 Na nia inisumpatʼu
Isa al-Masih kanilan na “Pidtalu ku den sa lekanu ugaidʼa di kanu
ʼbpalitiala. Na su manga galebekan a penggalebeken ku sia kanu bagelʼu
Ama ku na pebpagamad den i entu makapantag sa laki. 26 Ugaidʼa di
kanu ʼbpalitiala kagina dikena ku sekanu manga bili-bili 27 ka su manga
bili-bili ku man na ʼbpamakikinegen nilan su suala ku. Kilala ku silan
enggu ʼbpaginugutan aku nilan. 28 ʼBpagenggan ku silan sa uyag-uyag
a da taman nin enggu di den silan masiksa taman sa taman. Na apia
entain na dala makaagaw kanilan sia sa laki. 29 Inenggay silan sa laki
nu Ama ku a su barakat sa langun. Na apia entain na dala makagaga lun
magaw sia kanu Ama ku. 30 Na saki man enggu su Ama na isa bu.”
31 Na guna su maitu na minundut menem silan sa watu a ibengelʼilan
kanu Isa al-Masih a imatay nilan lun. 32 Daka nia inisumpatʼu Isa
al-Masih na “Madakel a mapia a galebekan a inisugu nu Ama ku sa
laki i inipailay ku den sa lekanu. Na endaw lu kanu manga galebekan
a entu i punan a ipembengelʼu sa laki?” 33 Na nia inisawalʼu manga
Yahudi na “Dikena nia sabapan na kapembengelʼami sa leka i su manga
mapia a galebekan nengka ka sabap sa kanu kasakutu nengka kagina
seka a taw na ipedtimbangʼengka i ginawa nengka sa Kadenan.” 34 Na
nia menem inisawalʼu Isa al-Masih kanilan na “Dikena ba nakasulat
bun kanu kasuguan nu i ‘Nia pidtalu nu Kadenan na “Sekanu na manga
Yuhan 10
Magi NT Final draft.indb 317 3/24/2021 2:47:51 PM
318
d 10:34 Ebpun i nia sia kanu Manga Sengal 82 ayat 6 sia kanu Kitab Zabur. Nia nakadalem kanu
nia ba a ayat na manga kadenan i ipedtawagʼu Kadenan kanu manga taw a Israil a inenggan
nin kanu kadtalu atawa ka kasuguan nin. Na amaika su nia ka dikena bun sakutu, na dikena
bun sakutu a gelalan sa Tunggalʼu Kadenan su Isa al-Masih ka sekanin demun su Kadtalu nu
Kadenan atawa ka Kalimatul Allah.
kadenan” ’? d 35 Na katawan tanu i dala makagaga mawa sa kapantag
kanu kadtalu nu Kadenan a nakadalem kanu kitab. Na amaika su silan
a entu a sinaligan nu Kadenan kanu kadtalu nin ka tinawagʼin sa manga
kadenan 36 na ngintu ka pedtalun nu i pedsakutu aku sabap sa pidtalu
ku i *Tunggal aku nu Kadenan? Inunta na saki su tinapenayan nu Ama
kanu galebekan nin enggu sinugu nin sia sa dunia. 37 Amaika dikena
nia ku penggalebeken su galebekʼu Ama ku na di aku nu ʼbpaginuguti.
38 Ugaidʼa saben-sabenal a penggalebeken ku su entu, na apia di aku nu
den ʼbpaginugutan na paginuguti nu su galebekan a ipapenggalebekʼu
Ama asalʼa katawan nu enggu katuntayan nu i nakalusud aku kanu Ama
enggu di sekanin ʼgkapitas sa laki.” 39 Daka pibpapangilayn nilan menem
i kasigkemʼilan kanu Isa al-Masih ugaidʼa nalipuasʼin bun su entu a
kahanda nilan.
40 Guna su maitu na ginemanat menem su Isa al-Masih lu ka linemu
kanu nauna a pinanalawatan nu Yahiya a lu tampal kanu sebangan nu
lawasʼa igʼu Jordan taman sa midtangen pan sekanin lu. 41 Na madakel i
linemu sa lekanin enggu nia nilan ʼbpamedtalun na “Da mambu pinggula
nu Yahiya a tanda a kabarakatan ugaidʼa langun na pidtalu nin pantag
kanu nia a mama na benal.” 42 Daka madakel i sinemalig sa lekanin lu.
Su Kinapatay ni Lasaru 11 1 Aden isa a mama a pendalu a benal a nia nin ngala na si Lasaru.
Lu sekanin pegkaleben sa Bitani apegʼu manga suledʼin a manga
babay a si Marta enggu si Mariam. 2 Su Mariam bun ba a nia su Mariam
a mubus sa lana a kamutan kanu ay nu Mapulu a su Isa al-Masih taman
sa punasan nin pan kanu bukʼin. 3 Na sabap sa pendalu a benal su
suledʼin a si Lasaru na napapait silan a edsuled a babay sa katigan kanu
Isa al-Masih sa nia nilan pidtalu na “Mapulu, su papedtayan nengka a
pakatʼengka na pendalu a benal.” 4 Na kanu kinakinegʼu Isa al-Masih
kanu entu a katigan na nia nin pidtalu na “Su entu a dalu nin na di
nin ibpawang sa kapatay. Na nanggula bu man i nia asalʼa mapayag su
Yuhan 10 , 11
Magi NT Final draft.indb 318 3/24/2021 2:47:52 PM
319
kabarakatʼu Kadenan ka enggu mapayag su sigay nu Tunggalʼu Kadenan
sia makanggulalan kanu nia a nanggula.”
5 Na inikalimu nu Isa al-Masih su edsusuled a entu a si Marta, si Mariam
enggu si Lasaru. 6 Ugaidʼa apia nakinegʼin den i pendalu si Lasaru na
midtangen pamun sekanin sa nakadua gay kanu dalepa a nambetadan
nin. 7 Ulian nu entu na pidtaluan nin su ʼbpamangunut lun sa “Embalingan
tanu sa Yudia.” 8 Na nia nadtalu nu ʼbpamangunut lun na “Gulu, bagu
pamun i kapembengel sa leka sa watu nu manga taw sa Yudia, na ngintu
ka embalingan ka pamun lu?” 9 Na nia inisumpatʼu Isa al-Masih kanilan
na “Dikena ba sapulu enggu dua kauras su kagagabian? Apia entain man i
endadalakaw kanu timpu a malamag na di makasiud kagina pakatayaw sa
lekanin su palitan nu dunia. 10 Ugaidʼa apia entain menem i endadalakaw
kanu timpu a magabi na pakasiud kagina dala sa lekanin su pakatayaw.”
11 Na pidtalu nin pamun kanilan i “Su pakat tanu a si Lasaru na
pedtulug, na lemu aku ka pukawn ku sekanin.” 12 Daka nia pidtalu
sa lekanin nu ʼbpamangunut lun na “Mapulu, amaika pakatulug den
sekanin na nia nin maena na ʼgkapia bun sekanin.” 13 Na nia kataw nu
ʼbpamangunut kanu Isa al-Masih na pedtulug demun matag si Lasaru
ugaidʼa nia ba a entu pedtalun nu Isa al-Masih na minatay den si Lasaru.
14 Daka guna su maitu na pidtalu den sa matakapala nu Isa al-Masih i
“Minatay den man si Lasaru. 15 Sabap sa lekanu na ʼgkagalaw aku sa dala
aku lu kanu kinabpatay nin kagina sabap sa entu na makapalitiala kanu.
Ugaidʼa saguna na ʼbpawangan tanu sekanin.” 16 Na si Tumas a bedtuan
sa Leping na nia nin pidtalu kanu manga pedʼin bun a ʼbpamangunut na
“Munut tanu bun sa lekanin ka enggu tanu nin maped matay.”
Su Isa al-Masih su Pakapambibiag enggu su Uyag-uyag
17 Guna makauma su Isa al-Masih lu sa Bitani na natawan nin i nakapat
gay den i kinakubul kani Lasaru. 18 Na su dalepa a Bitani na masupeg bu
sa Awrusalim ka manga telu kakilumitru bu i katangka nin lun. 19 Tembu
madakel kanu manga taw sa Yudia i linemu kani Marta enggu Mariam ka
enggu nilan ʼgkalimpang kanu kinapatay nu suledʼilan a si Lasaru. 20 Na
guna makinegʼi Marta i pakauma su Isa al-Masih na inalaw nin sekanin
ugaidʼa si Mariam na lu demun kanu walay. 21 Daka nia pidtalu ni Marta
kanu Isa al-Masih na “Mapulu, u sia ka bu man na di matay su suled ku
a mama. 22 Ugaidʼa apia ka maitu na katawan ku i apia ngin i pangenin
Yuhan 11
Magi NT Final draft.indb 319 3/24/2021 2:47:53 PM
320
nengka kanu Kadenan na inggay nin sa leka.” 23 Daka nia pidtalu nu Isa
al-Masih sa lekanin na “Embibiag ʼbpaluman su suledʼengka.” 24 Na nia
inisawalʼi Marta sa lekanin na “Katawan ku man i embibiag bun sekanin
ʼbpaluman kanu gay nu kambibiagʼu manga namamatay sia kanu Gay a
Mauli.” 25 Daka nia menem pidtalu nu Isa al-Masih sa lekanin na “Saki
man su pakapambibiag ʼbpaluman enggu saki su uyag-uyag. Su pedsalig
sa laki na apia matay sekanin na embibiag bun ʼbpaluman, 26 enggu apia
entain i aden sa lekanin su entu a uyag-uyag taman sa pedsalig sa laki na
di den matay taman sa taman. Na ngintu, ʼbpaginugut ka kanu nia ba?”
27 Na nia nin mambu inisumpat na “Uway Mapulu, ʼbpaginugutan ku i
seka su *Masih a Tunggalʼu Kadenan a pakauma sia sa dunia.”
28 Na guna madtalu ni Marta su nia na mimbalingan sekanin sa walay
ka inedungʼin edtalu kanu tebpedʼin sa pused a si Mariam i “Sia su
Gulu, ipapedtawag ka nin.” 29 Na endaw i kinakinegʼi Mariam sa entu
na midtindeg sekanin mamagayas ka pibpawangan nin su Isa al-Masih.
30 Na kanu entu a kutika na da pamun makatalus su Isa al-Masih lu
kanu manga kawalayan ka lu pamun sekanin kanu inalawan lun ni
Marta. 31 Na guna mailay nu manga taw sa Yudia a ʼbpamelimpang kani
Mariam lu kanu walay i namagayas edtindeg si Mariam ka ginemanat
na tinundugʼilan sekanin ka nia nilan lun kataw na ʼbpelu sekanin kanu
kubul ka basi lu ʼbpagabpet ʼbpaguliang. 32 Na nakauma si Mariam lu
kanu nambetadan nu Isa al-Masih. Na endaw i kinailay nin kanu Isa
al-Masih na sinemugiud sekanin lu kanu kasangulan nin ka nia nin lun
pidtalu na “Mapulu, u sia ka bu man na di matay su suled ku a mama.”
33 Guna mailay nu Isa al-Masih a ʼbpaguguliang si Mariam apegʼu
manga pedʼin a minunut lun na nasakit i ginawa nin taman sa nalingasa i
pamikilan nin. 34 Na inidsa nin kanilan i “Endaw inikubul si Lasaru?” Na
nia nilan lun inisawal na “Mapulu, sia ka, ka lemu tanu ka enggu nengka
ʼgkailay.” 35 Na nakaigis su lu nu Isa al-Masih. 36 Daka nia pidtalu nu
manga taw na “Ilay nu! Benal man a papedtayan nin si Lasaru.” 37 Ugaidʼa
nia menem pidtalu nu ped na “Nagaga nin mapagkapia su mama a di
pakailay, na ngintu ka da nin edtabangi si Lasaru sa di nin kapatay?”
Su Kinapambibiag kani Lasaru
38 Guna su maitu na nasakit menem i ginawa nu Isa al-Masih taman sa
kinauma nin kanu kubul. Na su kinubulan kani Lasaru na lu kanu takub
Yuhan 11
Magi NT Final draft.indb 320 3/24/2021 2:47:54 PM
321
e 11:47 ped a ʼbpamangukum Na silan su ʼbpangulu kanu agama nu manga taw a Yahudi. Nia
bedtuan kanilan na Sunidriun. Madakel pan i kasabutan tanu makapantag kanu ʼbpamangukum
sia kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
a aden pintu nin a masela a watu. 39 Na pidtalu nu Isa al-Masih i “Iawa nu
i pintu nin a nan.” Na nia inisumpatʼi Marta a tebped sa pusedʼu minatay
na “Mapulu, pegkadu den man sekanin ka nakapat gay den i kinakubul
lun.” 40 Na nia pidtalu nu Isa al-Masih sa lekanin na “Dikena ba pidtalu
ku sa leka i amaika ʼbpaginugut ka na mailay nengka su kabarakatʼu
Kadenan?” 41 Guna su maitu na iniawa nilan su watu a inipintu lun. Na
tinemingada su Isa al-Masih ka nangeni-ngeni sa nia nin pidtalu na
“Ama, pedsukul-sukul aku sa leka ka ʼbpakikinegen aku nengka. 42 Saki
na katawan ku man i tatap aku nengka ʼbpakikinegen. Ugaidʼa sabap
kanu madakel a nia a taw a namakalibet na pidtalu ku i nia asalʼa
makapaginugut silan sa seka i sinemugu sa laki.” 43 Na guna nin madtalu
su nia, na tinawagʼin sa matanug si Lasaru sa “Lasaru, liu ka san!”
44 Daka linemiu si Lasaru a nabausan pamun na unung su lawasʼin enggu
nabausan pamun na saput su benengʼin. Na nia pidtalu nu Isa al-Masih na
“Iawa nu i nakabaus lun a nan ka enggu sekanin makalakaw sa mapia.”
Su Kapegkahanda nu ʼGkangaunutan sa Kapamungkaidʼilan
kanu Isa al-Masih
(Mataya 26:1-5; Markus 14:1-2; Luk 22:1-2)
45 Kagina ka maitu na madakel kanu manga taw sa Yudia a minunut
kani Mariam a namakailay kanu pinggula nu Isa al-Masih i sinemalig
sa lekanin. 46 Ugaidʼa su ped na linemu kanu manga taw a lusud
kanu lumpukan a Parisiyu ka inipanudtulʼilan su pinggalebekʼu Isa
al-Masih. 47 Guna su maitu na mindidilimudan su manga mapulu
nu ʼbpamangurban enggu su manga taw a lusud kanu lumpukan a
Parisiyu apeg den nu ped a ʼbpamangukum e ka mimbibitiala silan sa
nia nilan pedtalun na “Ngin i enggulan tanu ka madakel den a benal
i penggulan nu nia a mama a manga tanda a kagaipan? 48 Amaika
padtadayn tanu sekanin na langun nu taw na maginugut sa lekanin.
Na amaika manggula i entu na semia su manga taw sa Ruma ka kuan
nilan sa lekitanu su Suti a ʼBpagagaman enggu su inged tanu.” 49 Ugaidʼa
si Kaipas a isa bun kanilan enggu sekanin i mapulu sa langun nu
Yuhan 11
Magi NT Final draft.indb 321 3/24/2021 2:47:54 PM
322
f 11:52 Su nabaluy a wata nu Kadenan sia na pagidsan kanu nakadalem kanu Yuhan 1 ayat 12
taman sa 13 a “Ugaidʼa su langun nu tinemalima sa lekanin a mana su namedsalig sia kanu
ingala nin na inenggan nin silan sa kawagib a mabaluy a timbang a manga wata nu Kadenan a
dikena nia nin ukit i mana su kapembata nu manusia atawa ka su lilini nu manusia udi na mana
su lilini nu ʼgkalumaya ka kahanda man nu Kadenan.”
ʼbpamangurban kanu entu a lagun na nia nin pidtalu kanilan na “Da
man sabutʼu sa ʼgkanggula. 50 Di nu ʼgkapagitung i labi a mapia sa lekanu
i nia bu matay na sakataw bu a taw a mana kurban asalʼa malipuas
su taw kumin sa nia kagkaidan na su langun nu inged?” 51 Ugaidʼa su
pidtalu nin a nia na dikena ebpun demun kanu ginawa nin ugaidʼa sabap
sa sekanin i mapulu sa langun nu ʼbpamangurban kanu entu a lagun na
inipaalungʼu Kadenan su kapatay nu Isa al-Masih asalʼa maaun su manga
Yahudi. 52 Ugaidʼa dikena entu bu i sabapan nu kapatay nin ka nia nin
pan ped a sabapan na asalʼa maisa nin su manga nabaluy a wata nu
Kadenan f kanu embala-bala den a dalepa sia sa dunia. 53 Na iganat kanu
entu a gay na su ʼgkangaunutan nu manga Yahudi na pigkahanda nilan
den su kaimatay nilan kanu Isa al-Masih.
54 Guna su maitu na di den pendadalakaw sa mapayag su Isa al-Masih
lu kanu manga taw sa Yudia. Ugaidʼa lu sekanin mibpawang sa inged a
bedtuan sa Ipraim a masupeg kanu tawan-tawan a dalepa ka lu demun
pan ba sekanin midtangen apegʼu ʼbpamangunut lun.
55 Saleta mambu na masupeg den su kapegkanduli nu manga Yahudi
sa Kanduli nu Kalipuas. Na madakel kanu manga taw sa embala-bala
a dalepa i linemu sa Awrusalim bagu mauma su Kanduli nu Kalipuas
asalʼa malimpiu nilan su ginawa nilan sia luyud kanu agama nilan. 56 Na
ʼbpangilayn nilan su Isa al-Masih. Tembu kanu lu a entu silan kanu Suti a
ʼBpagagaman na ibpangingidsa nilan kanu uman i isa lu i “Ngin i kalangan
nu lun, semia sekanin kanu nia a kanduli?” 57 Na su manga mapulu
mambu nu ʼbpamangurban enggu su manga taw a lusud kanu lumpukan
a Parisiyu na inisugu nilan kanu manga taw i apia entain i mataw lun u
endaw su Isa al-Masih na pakatawan nilan ka enggu masigkem.
Su Kinabubus kanu Isa al-Masih sa Lana a Kamutan
(Mataya 26:6-13; Markus 14:3-9) 12 1 Na nem gay bun den bagu mauma su Kanduli nu Kalipuas
na linemu su Isa al-Masih sa Bitani a dalepa ni Lasaru a
Yuhan 11 , 12
Magi NT Final draft.indb 322 3/24/2021 2:47:55 PM
323
g 12:3 lana na nardu Na su nia a lana na ebpun sa daligh ʼu pamulan a bedtuan sa nardu. 12:5 telu gatus a dinarius Nia nin kadakel na timbang a salagun a sukay nu taw. Sakadinarius
i na sagay a sukay nu taw kanu entu a timpu. 12:11 tinemagak den kanilan Na kanu nia a ayat na nia tinagakʼu manga Yahudi sia na su
adat-betadʼu ʼgkangaunutan nilan.
pinambibiagʼu Isa al-Masih ʼbpaluman. 2 Na kanu kinauma nu Isa
al-Masih lu na inadilan sekanin sa makagabi nilan. Na kapedʼilan
kineman si Lasaru. Nia nanalagad kanilan na si Marta. 3 Saleta mambu
na si Mariam na kinemua sa manga tenga sa litru a mapulu a benal i
alaga nin a kamutan a lana na nardu g a da simbulʼin ka inibubusʼin kanu
ay nu Isa al-Masih entu pan ka pinunasan nin kanu bukʼin. Daka napenu
na baw nu kamutan su lusudʼu walay. 4 Na nia pidtalu ni Yahuda Iskalia
a isa bun kanu ʼbpamangunut lun enggu temipu sa lekanin na 5 “Ngintu
ka da ʼbpasa su nan a kamutan sa telu gatus a dinarius h ka inggay kanu
manga miskinan i pasa nin?” 6 Ugaidʼa dikena nia nin kinadtalu sa nia
i ʼgkalat i nanamʼin kanu manga miskinan ka nia nin kinadtalu sa nia
na sabap sa tanegkawn sekanin. Na sekanin i sinaligan sa kapedtuludu
kanu kuleta nilan ugaidʼa ʼbpamanegkawn nin su ped. 7 Daka nia
pidtalu nu Isa al-Masih na “Padtaday nu den sekanin ka inidtatalama
nin i nan sa kanu gay a kalebeng sa laki. 8 Ka su manga miskinan na
tatapʼu bun man silan ʼgkangadtagapeda ugaidʼa saki na dikena nu tatap
madtagapeda.”
9 Na guna katawi nu madakel a manga taw sa Yudia i lu su Isa
al-Masih kanu entu a dalepa na linemu silan. Ugaidʼa dikena nia nilan
kinalu i sabap bu kanu Isa al-Masih ka nia nilan ped a kinalu na asalʼa
ʼgkailay nilan si Lasaru a pinambibiagʼu Isa al-Masih. 10 Daka guna su
maitu na iniamung ʼgkahanda nu manga mapulu nu ʼbpamangurban si
Lasaru sa kaimatay nilan lun 11 kagina sabap sa lekanin na madakel a
manga Yahudi i tinemagak den kanilan i ka naginugut kanu Isa al-Masih.
Nauma den su Kapayag kanu Sigay nu Kaka nu Manusia
(Mataya 21:1-11; Markus 11:1-11; Luk 19:28-40)
12 Na kanu temundug a gay na su madakel a taw a tinemalabuk
kanu entu a kanduli na nakinegʼilan i pakauma su Isa al-Masih lu sa
Awrusalim. 13 Na guna su maitu na kinemua silan sa manga laun na libi
ka inalaw nilan su Isa al-Masih a ibpelalisʼilan i
Yuhan 12
Magi NT Final draft.indb 323 3/24/2021 2:47:56 PM
324
j 12:13 Pugin su Kadenan! Sa basa a Hibru na Usana a nia nin maena na Kalipuasan saguna!
Sia kanu adat-betadʼu manga taw a Yahudi na pedsengalen nilan su nia kanu timpu nu Kanduli
nu Kalipuas. Su kalipuasan na dikena bu sia kanu manga taw a Israil ka langkum den kanu
langun nu taw a ʼbpamaginugut k kanu Isa al-Masih. l 12:13 Ebpun i nia sia kanu Manga Sengal 118 ayat 25 taman sa 26 sia kanu Kitab Zabur. 12:14 kimar Su nia a binatang na pagidsan i palasʼin sa kuda ugaidʼa manaut-naut bu sa kuda.
Madakel pan i kasabutan tanu makapantag kanu kimar sia kanu Maena nu Mangadalem a
mKadtalu kanu Kitab a mailay kanu kapupusan nu nia a kitab. 12:15 manga taw sa Awrusalim Sa basa a Grik na wata a babay nu Zion. Su nia a kadtalu na
bayukʼu manga taw a Hibru atawa ka Yahudi a nia nin maena na taw sa Awrusalim ka su Zion
n na danden a ngala nu Awrusalim. o 12:15 Ebpun i nia sia kanu Kitab a Inisulatʼu Nabi Zakaria 9 ayat 9. 12:16 nakapabpapulu den sekanin Nia nin maena na nakapabpapulu den su Isa al-Masih lu
sa sulega.
“Pugin su Kadenan! j Palihalan su pakauma a Datu nu manga
taw a Israil a sinugu nu Kadenan!” k
14 Na guna makailay sa manguda a kimar l su Isa al-Masih na pigkudan
nin su entu. Na natuman su nakadalem kanu kitab a
15 “Manga taw sa Awrusalim, m da kanu magilek. Ilay nu! Pakauma
den su Datu nu a migkuda sa manguda a kimar.” n
16 Na kanu entu demun ba a kutika na da katuntayi nu ʼbpamangunut
kanu Isa al-Masih su pantag sa entu. Sekali nilan pan natuntayan na
guna su nakapabpapulu o den sekanin. Na nagkalendemʼilan mambu i su
langun nu entu ba na nakadalem sia kanu kitab apeg den nu pinggula
nu manga taw lun.
17 Saleta mambu na su madakel a taw a natabu kanu kinapambibiagʼu
Isa al-Masih kani Lasaru sa ukit a kinatawagʼin lun lu kanu kubul na
ibpangimbenalʼilan bun su entu. 18 Na nia ba i sabapan na kinalu nu
madakel a taw kanu Isa al-Masih kagina nakinegʼilan su pinggula nin
a entu a tanda a kagaipan. 19 Guna su maitu na mimbibitiala su manga
taw a lusud kanu lumpukan a Parisiyu sa “Ilay nu! Langun na manga taw
na ʼbpamangunut den sa lekanin, na da den manggula tanu sa nia.”
20 Na aden bun manga dikena-Yahudi a tinemalabuk kanu Kanduli nu
Kalipuas asalʼa makasimba silan kanu Kadenan. 21 Na su nia a manga
taw na linuludʼilan si Pilipus a taw sa Bitsaida sa prubinsia a Galili
ka inidsa nilan lun i “Datu, mapakay a makilala nami si Isa?” 22 Daka
pibpawangan ni Pilipus si Anduk ka pidtalu nin lun su makapantag
sa entu. Entu pan ka linemu silan dua kanu Isa al-Masih ka pidtalu
nilan su entu. 23 Na nia pidtalu nu Isa al-Masih kanilan na “Nauma
Yuhan 12
Magi NT Final draft.indb 324 3/24/2021 2:47:57 PM
325
p 12:24 maulug Na nia nin maena na matay. Su nia a bayuk na nia nin pedtumbuken na
pantag kanu kapatay nu Isa al-Masih ka enggu nin malipuas su taw. Kagina kapatay i bayadʼu
kabaladusan na u di sekanin matay na q di malipuas su manga taw. r 12:25 madala sa lekanin Su ped a maena nin sia sa basa a Grik na ʼgkabinasa nin. 12:31 datu nu dunia Nia pedtumbuken sia na su Datu na Giadsal a su mapulu sa langun nu
manga saitan. Madakel pan i kasabutan tanu makapantag kanu Datu na Giadsal sia kanu Maena
s nu Mangadalem a Kadtalu kanu Kitab a mailay kanu kapupusan nu nia a kitab. 12:34 matay Sia sa basa a Grik na nia nin maena na makapulu su Isa al-Masih, nia nin maena na
matay su Isa al-Masih sa ukit a katutuk lun sa kayu a pinambalawaga.
den ba a nia su kutika a ipayag den su sigay nu Kaka nu Manusia.
24 Saben-sabenal a pedtalun ku sa lekanu i nia tabia a kagkadakelʼu
satiman a lagas na maulug p pan sia kanu lupa ka u di maulug na di
ʼgkadakel. Ugaidʼa amaika makalebeng kanu lupa na metu taman sa
munga sa madakel. 25 Na su taw a kalilingayan nin su umulʼin na makin
madala sa lekanin q su entu ugaidʼa su taw a di nin kalilingayan i
umulʼin sia sa dunia na makatalima sa uyag-uyag a da taman nin. 26 Na
apia entain i enggalebek kanu penggalebeken ku na dait a paginugutan
aku nin enggu apia endaw aku ʼbpawang na lu bun ba sekanin. Na su
penggalebek kanu galebek ku na balasan sekanin nu Ama.”
27 Na pidtalu menemʼu Isa al-Masih i “ʼGkalingasa a benal i ginawa ku
saguna. Na ngintu, dait ba a edtalun ku i ‘Ama, ilipuas aku nengka kanu
nia a kamalasayan’? Dili guna dait ka nia ba i sabapan na kinasia ku na
asalʼa matala ku su nia a kamalasayan.” 28 Daka pidtalu nu Isa al-Masih
kanu Kadenan i “Ama, ipayagʼengka den su sigay nengka.” Daka aden
suala a ebpun sa sulega a nia nin pedtalun na “Inipayag ku den man su
sigay ku enggu ipayag ku pamun su entu.”
29 Na guna i entu makinegʼu madakel a taw lu na nia nilan pidtalu na
“Linemugung.” Su ped na nia nilan pidtalu na “Ipembitiala sekanin nu
malaikat.” 30 Ugaidʼa nia pidtalu nu Isa al-Masih kanilan na “Dikena nia
kinatulun nu nia a suala i kapianan ku ka kapianan nu. 31 Na nauma den
ba a nia su kakukum kanu dunia. Na mabugaw den su datu nu dunia. r
32 Na amaika makatunggul aku den na isupeg ku su langun nu taw sia
sa laki.” 33 Na pidtalu nin i nia ka papegkatawan nin u panun i ukit a
kapatay nin.
34 Daka nia pidtalu sa lekanin nu madakel a taw na “Panun i
kapedtalu nengka sa nasisita a matay s su Kaka nu Manusia inunta na
nia nakapamandu sa lekami na nia nakadalem kanu kitab na su Masih
Yuhan 12
Magi NT Final draft.indb 325 3/24/2021 2:47:57 PM
326
t 12:38 Ebpun i nia sia kanu Kitab a I u nisulatʼu Nabi Isayas 53 ayat 1. v 12:40 Ebpun i nia sia kanu Kitab a Inisulatʼu Nabi Isayas 6 ayat 10. 12:41 Mailay i nia sia kanu Kitab a Inisulatʼu Nabi Isayas 6 ayat 1 taman sa 7.
na maguyag-uyag taman sa taman? Na entain besen a Kaka nu Manusia
i pedtalun nengka a nan?” 35 Na nia pidtalu nu Isa al-Masih kanilan na
“Su pakatayaw sa lekanu na di den mauget na maawa den sa lekanu. Na
gagalu na sia pan su entu na pamakut kanu den lemakaw asalʼa di kanu
masautʼu malibuteng. Kagina su ʼbpelalakaw sia kanu malibuteng na di
nin katawan u endaw sekanin pebpawang. 36 Na salig kanu kanu palitan
a pakatayaw gagalu na sia pan sa lekanu ka enggu kanu mabaluy a
ʼbpamangunut lun.” Na endaw i kinadtalu nu Isa al-Masih sa nia na
minawa sekanin taman sa da den pailay kanu madakel a taw.
Su Di Kabpaginugutʼu manga Yahudi kanu Isa al-Masih
37 Na apia madakel den i nailay nilan a pinggula nu Isa al-Masih a
kangagaipan a tanda na da bun silan salig sa lekanin. 38 Na natuman sia
ba su kadtalu nu Nabi Isayas sia kanu kitab a
“Hu Kadenan a Mapulu, ngin i nia ka da gaid naginugut
kanu kadtalu nami?
Ngintu ka da nilan kasabuti i inipayagʼengka den kanilan
su bagelʼengka?” t
39 Na nia man sabapan a dala nilan kapaginugut na kagina nadtalu bun
nu Nabi Isayas sia kanu kitab i
40 “Pinisekʼu Kadenan su mata nilan enggu pinagkategasʼin su
atay nilan ka u dikena maitu na makailay su mata nilan,
makakenal su pamikilan nilan taman sa edtaubat silan
enggu pagkapian ku silan.” u
41 Na pidtalu nu Nabi Isayas i nia kagina nailay nin su sigay nu Isa
al-Masih. v Na entu ba i sabapʼin i kinadtalu nin makapantag kanu
Isa al-Masih.
42 Apia ka maitu na madakel bun a ʼgkangaunutan i namedsalig kanu
Isa al-Masih ugaidʼa da nilan bu pakatawi kagina ʼgkagilekan silan
kanu manga taw a lusud kanu lumpukan a Parisiyu. Ka u katawan nilan
na iawa silan kanu walay a pedsambayangan. 43 Kagina nia balapantag
kanilan na su pugi nu manusia kumin kanu pugi nu Kadenan.
Yuhan 12
Magi NT Final draft.indb 326 3/24/2021 2:47:58 PM
327
44 Na nia bun ba su kadtalu nu Isa al-Masih kanu adapan nu madakel
a taw sa nia nin kadtalu na “Su pedsalig sa laki na dikena saki bu i
pedsaligan nin ka apegʼu sinemugu sa laki. 45 Na su nakailay sa laki na
nailay nin bun su sinemugu sa laki. 46 Sinemia aku asalʼa katayawan
ku su sakadunia asalʼa su langun nu semalig sa laki na maawa sia kanu
kalibutengan.
47 “Na apia entain i nakakineg kanu manga ibpangusiat ku a di nin
ipenggulalan na dikena saki i kemukum sa lekanin kagina dikena nia
ku kinasia sa dunia i kukumen ku su sakadunia ka nia ku kinasia na
ibpelipuas ku su entu. 48 Na su pegkias sa laki enggu su di pedtalima
kanu usiatan ku na nia bun kemukum kanilan sia sa Mauli a Gay na
su ibpangusiat ku bun ba a nia sa kanilan. 49 Kagina dikena ebpun sa
laki su manga ibpangusiat ku ka ebpun kanu Ama a sinemugu sa laki.
Na su Ama i pedsugu sa laki kanu ngin i ipangusiat ku. 50 Katawan ku
i su ipedsugu nin na pakaenggay sa uyag-uyag a da taman nin. Kagina
ka maitu na nia ku bu pedtalun na u endaw bu i ipapedtalu sa laki nu
Ama.”
Su Kinapamuanaw nu Isa al-Masih kanu Ay nu ʼBpamangunut lun 13 1 Bagu mauma su Kanduli nu Kalipuas na ʼgkatawan den nu
Isa al-Masih i nauma den su kutika a dait a ganatan nin den su
dunia ka muli den kanu Ama. Na inikalimu a benalʼu Isa al-Masih
su manga taw a lusud sa lekanin. Tembu ba taman sa kapupusan
na inipailay nin su sangat a kapegkalimu nin kanilan. 2 Na sia kanu
kapenggabi nilan na inipagkahanda den nu Datu na Giadsal kanu
Yahuda Iskalia a wata ni Simiun i katipu nin kanu Isa al-Masih. 3 Saleta
na su Isa al-Masih na ʼgkatawan nin bun i initapenay den nu Kadenan
sa lekanin su langun-langun sa sekanin den i pegkakataw lun enggu
ʼgkatawan nin bun i lu sekanin ebpun kanu Kadenan taman sa lu bun ba
sekanin muli.
4 Guna su maitu na midtindeg su Isa al-Masih ka linuwasʼin su
balegkasʼin ka midtinambedan sekanin sa tualiya sia kanu kasadan
nin. 5 Entu pan ka minubus sa ig sia kanu palanggan ka linudsuan nin
mamuanaw su manga ay nu ʼbpamangunut lun enggu pinunasan
nin kanu tualiya a inidtinambedan nin. 6 Na guna su si Simiun Pitru
den i pembuanawan nu Isa al-Masih na nia nin nadtalu na “Mapulu,
Yuhan 12 , 13
Magi NT Final draft.indb 327 3/24/2021 2:47:59 PM
328
w 13:18 Ebpun i nia sia kanu Manga Sengal 41 ayat 9 sia kanu Kitab Zabur.
pembuanawan nengka su ay ku?” 7 Na nia inisumpatʼu Isa al-Masih sa
lekanin na “Su penggulan ku a nia na di nengka pan ʼgkasabutan saguna
ugaidʼa di bun mauget na katuntayan nengka bun.” 8 Na nia pidtalu ni
Pitru sa lekanin na “Dili a benal maalus a kapamuanawan nengka su
ay ku.” Na nia inisumpatʼu Isa al-Masih sa lekanin na “Amaika di ku
seka pamuanawan na makaliu ka den kanu manga taw a lusud sa laki.”
9 Guna su maitu na nia pidtalu ni Simiun Pitru na “Mapulu, amaika
maitu na dikena bu nia ka gagasi su manga ay ku ka apegʼu manga lima
ku enggu ulu ku.” 10 Na nia pidtalu sa lekanin nu Isa al-Masih na “Su
nakabpaigu den a taw na di den nasisita a limpiun pan, nia tabia na su
ay nin bu kagina limpiu den sekanin. Na sekanu na limpiu kanu den
ugaidʼa dikena langun nu na limpiu.” 11 Na ʼgkatawan nu Isa al-Masih u
entain i temipu sa lekanin tembu ba pidtalu nin i “Dikena langun nu na
limpiu.”
12 Na guna su napamuanawan nin den su manga ay nilan enggu
nakambalegkas den ʼbpaluman na nagagayan ka nia nin pidtalu kanu
ʼbpamangunut lun na “Katawan nu u ngintu ka pinggula ku sa lekanu
i nia? 13 Pedtawagen aku nu sa gulu enggu Mapulu, na benal su entu a
pedtalun nu. 14 Na amaika saki ba a nia a Mapulu nu enggu gulu nu ka
pinamuanawan nin su manga ay nu na dait a maitu bun ba i enggula
nu, pamuanawi nu bun su ay nu uman i isa sa lekanu. 15 Inenggan ku
den ba a nia sekanu sa upaman a kailingan nu. Na u ngin i pinggula ku
sa lekanu na maitu bun ba i enggula nu. 16 Saben-sabenal a pedtalun
ku sa lekanu i dala panunugun a kalawanan nin pan su mapulu nin
enggu dala sinugu a kalawanan nin pan su sinemugu lun. 17 Na ngin den
i kapia nin sa lekanu amaika enggulan nu su nangatawan nu ba a nia.
18 Na dikena langun nu i pedtaluan ku sa nia kagina katawan ku man
su manga pinamili ku. Ugaidʼa nasisita a matuman su nakadalem kanu
kitab a ‘Su naped ku kineman i nabaluy a kuntela ku.’ w 19 Na pidtalu ku
den ba a nia sa lekanu bagu manggula su entu asalʼa u manggula den na
makapaginugut kanu u entain aku. 20 Na saben-sabenal a pedtalun ku
sa lekanu i su temalima kanu manga sinugu ku na tinalima aku nin bun
enggu su temalima menem sa laki na tinalima nin bun su sinemugu sa
laki.”
Yuhan 13
Magi NT Final draft.indb 328 3/24/2021 2:48:00 PM
329
x 13:23 isa kanu ʼbpamangunut kanu Isa al-Masih a ipegkalimu nin Su ʼbpagunut a nalabit sia
a ipegkalimu nu Isa al-Masih na si Yuhan a sinemulat k y anu nia ba a kitab. 13:27 Su Saitan sia na nia nin maena sa basa a Grik na kuntela. Na sekanin su Datu na Giadsal
a mapulu sa langun nu manga saitan. Madakel pan i kasabutan tanu makapantag kanu nia sia
kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
Su Kinadtalu nu Isa al-Masih u Entain i Temipu sa lekanin
(Mataya 26:20-25; Markus 14:17-21; Luk 22:21-23)
21 Na guna i nia madtalu nu Isa al-Masih na nalingasa i ginawa nin
taman sa pidtalu nin sa matakapala i “Saben-sabenal a pedtalun ku sa
lekanu i isa sa lekanu i temipu sa laki.” 22 Na namakadtutulikaya su
ʼbpamangunut lun ka di nilan a benal katawan u entain sa kanilan su
entu. 23 Na isa kanu ʼbpamangunut kanu Isa al-Masih a ipegkalimu nin x
i pedsandang masupeg kanu lalebʼin. 24 Daka pinggulinganan sekanin
ni Simiun Pitru sa idsa nin kanu Isa al-Masih u entain i pedtalun nin
ba a entu. 25 Daka sinandangan nin su Isa al-Masih ka inidsa nin lun
i “Mapulu, entain i entu ba a pedtalun nengka a temipu sa leka?” 26 Na
nia nin inisawal na “U entain i enggan ku kanu pan a inisumbuk ku
na entu ba sekanin.” Guna su maitu na inisumbukʼu Isa al-Masih su
pan kanu ladia ka inenggay nin kani Yahuda a wata ni Simiun Iskalia.
27 Na endaw i kinaami ni Yahuda kanu pan na pindatuan den sekanin
nu Saitan. y Na pidtalu nu Isa al-Masih sa lekanin i “U ngin i penggulan
nengka, na enggula ka den mamagayas.” 28 Na da isa kanu ʼbpamegkan
lu i nakasabut u ngin i kahanda nu Isa al-Masih atawa ka u ngintu
ka pidtalu nin i entu sa lekanin. 29 Nia kataw nu ped na kagina ka si
Yahuda i pedtuganul kanu kuleta na pedsugun sekanin nu Isa al-Masih
mamasa kanu nasisita nilan kanu kanduli atawa ka pedsugun nin sa
menggay sa tabang lu kanu manga miskinan. 30 Na guna su nakua den
ni Yahuda su pan a inisumbuk na namagayas den sekanin gemanat.
Saleta na kanu entu a kutika na magabi den.
Su Nakabagu a Kasuguan nu Isa al-Masih
31 Na guna den makaganat si Yahuda na pidtalu nu Isa al-Masih
kanilan i “Saguna na su Kaka nu Manusia na ipayag den su sigay nin
enggu sia makanggulalan sa lekanin na makapayag su sigay nu Kadenan.
32 Na kagina ka makapayag su sigay nu Kadenan sia makanggulalan sa
Yuhan 13
Magi NT Final draft.indb 329 3/24/2021 2:48:01 PM
330
z 14:2 Su walay sia a nalabit na nia ba su sulega.
lekanin na ipayag bun mambu nu Kadenan su sigay nu Kaka nu Manusia.
Na mangagan den a benal i nia ba enggulan nu Kadenan. 33 Na manga
dua na manga wata, dikena aku den mauget sia sa lekanu. Pangilayn
aku nu ugaidʼa mana bun su pidtalu ku kanu ʼgkangaunutan nu manga
Yahudi a u endaw aku ʼbpawang na dala makagaga lemu. 34 Na nia su
bagu a kasuguan a ibpagenggay ku sa lekanu, ʼgkakalimua kanu. Na
u panun i kapegkalimu ku sa lekanu na maitu bun ba i kagkakalimua
nu. 35 Ka amaika ʼgkakalimua kanu man na katawan nu langun nu taw i
lusud kanu sa laki.”
(Mataya 26:31-35; Markus 14:27-31; Luk 22:31-34)
36 Daka nia nadtalu ni Simiun Pitru sa lekanin na “Mapulu, endaw ka
besen pebpawang?” Na nia inisumpatʼu Isa al-Masih sa lekanin na “Su
pebpawangan ku na di ka pan makaunut sa laki saguna. Ugaidʼa mauma
bun su gay a makatundug ka bun lu.” 37 Na nia menem nadtalu sa
lekanin ni Simiun Pitru na “Mapulu, enduken ka di aku pan makaunut
sa leka saguna? Inggihad ku man i umul ku sa leka.” 38 Na sinumpatan
nin sa “Seka! Inggihadʼengka i umulʼengka sa laki? Saben-sabenal a
pedtalun ku sa leka i bagu kemuku su manuk a kalasan na makatelu
aku nengka makakias.”
Su Isa al-Masih su Tidtu a Lalan 14 1 Nia nin pan pidtalu na “Di nu pedtiagka i ginawa nu. Salig kanu
kanu Kadenan enggu salig kanu bun sa laki. 2 Na lu kanu walay z
nu Ama ku na madakel i bilikʼin. Lemu aku ka enggu ku mapagadil sa
lekanu su entu. Na di ku i nia edtalun sa lekanu amaika dikena benal.
3 Na u makalu aku den enggu maadil ku den su entu, na embalingan
aku sia ka lapiten ku sekanu ka lemu tanu ba kanu pegkalebenan ku ka
asalʼa apia endaw aku na lu kanu bun ba. 4 Na katawan nu bun su lalan
kanu pebpawangan ku.”
5 Daka nia pidtalu ni Tumas kanu Isa al-Masih na “Mapulu, panun i
kataw nami kanu lalan ka di nami katawan u endaw ka pebpawang?”
6 Na nia pidtalu nu Isa al-Masih sa lekanin na “Saki man su lalan, su
bantang enggu su uyag-uyag. Dala makalu kanu Ama nia tabia na sia
Yuhan 13 , 14
Magi NT Final draft.indb 330 3/24/2021 2:48:02 PM
331
a 14:17 Su Ruh nu Kadenan na nia bun ba su Suti a Ruh. Sa basa a Arabik na Ruhhul Allah.
Madakel pan i kasabutan tanu makapantag kanu Ruh nu Kadenan sia kanu Maena nu
Mangadalem a Kadtalu kanu Kitab a mailay kanu kapupusan nu nia a kitab.
makanggulalan sa laki. 7 Na amaika katawan aku nu na katawan nu bun
su Ama ku. Na iganat saguna na katawan nu den sekanin enggu nailay
nu den.”
8 Nia pidtalu ni Pilipus na “Mapulu, ipailay nengka sa lekami su
Ama ka masukul kami den.” 9 Daka nia pidtalu nu Isa al-Masih sa
lekanin na “Dikena ka nauget aku nu den kaped, na di aku nengka
pamun besen katawan, Pilipus? Apia entain i nakailay sa laki na
nailay nin bun su Ama. Na panun a entu i kapedtalu nengka sa laki i
ipailay ku sa lekanu su Ama? 10 Ngintu, di ka ʼbpaginugut sa nalusud
aku kanu Ama enggu di sekanin ʼgkapitas sa laki? Su pedtalun ku sa
lekanu na dikena ebpun sa laki. Ka su Ama bun man a pedtapid sa laki
i penggalebek kanu galebekʼin. 11 Paginuguti nu i nalusud aku kanu Ama
enggu di sekanin ʼgkapitas sa laki. Ugaidʼa amaika di nu ʼbpaginugutan
i nia ba na paginugut kanu apia sabap bu kanu kangagaipan a
pinggalebek.
12 “Na saben-sabenal a pedtalun ku sa lekanu i apia entain i pedsalig
sa laki na manggula nin su penggalebeken ku taman sa kalawanan nin
pan su entu. Kagina saki na lemu aku den kanu Ama. 13 Na apia ngin i
pangenin nu sia makanggulalan kanu ingala ku na entu ba i enggulan
ku ka enggu makapayag su sigay nu Ama sia makanggulalan kanu
Tunggalʼin. 14 Na u mangeni kanu sa laki sia makanggulalan kanu ingala
ku na entu ba i enggulan ku.
Su Suti a Ruh a Inibpasadʼu Isa al-Masih
15 “Na amaika ipegkalimu aku nu na inggulalan nu su manga
kasuguan ku. 16 Mangeni aku kanu Ama sa enggan kanu nin sa
Makadtabang sa lekanu taman sa tapiden kanu nin taman sa taman.
17 Na su pedtalun ku ba a nia na su Ruh nu Kadenan a a pedtutulu kanu
kabantang. Di sekanin ʼgkatalima nu dunia kagina di sekanin ʼgkailay
enggu di ʼgkatawan. Ugaidʼa sekanu na katawan nu sekanin kagina san
den sekanin sa lekanu enggu san sekanin ʼgkaleben sa lekanu taman sa
taman.
Yuhan 14
Magi NT Final draft.indb 331 3/24/2021 2:48:03 PM
332
b 14:30 datu nu dunia Nia pedtumbuken sia na su Datu na Giadsal a su mapulu sa langun nu
manga saitan. Madakel pan i kasabutan tanu makapantag kanu Datu na Giadsal sia kanu Maena
nu Mangadalem a Kadtalu kanu Kitab a mailay kanu kapupusan nu nia a kitab.
18 “Na di ku man sekanu tagaken a mana ilu. Embalinganan ku bun
sekanu. 19 Na di den gaid mauget na di aku den mailay nu dunia ugaidʼa
mana i sekanu na mailay aku nu bun. Na makapaguyag-uyag kanu
sabap sa embibiag aku ʼbpaluman. 20 Na kanu entu ba a gay na katawan
nu den i nalusud aku kanu Ama ku enggu sekanu menem na nalusud sia
sa laki taman sa pedtapiden ku sekanu.
21 “Na u entain i tinemalima kanu kasuguan ku taman sa ipenggulalan
nin, na entu ba i pegkalimu sa laki. Na su pegkalimu sa laki na ikalimu
bun nu Ama ku enggu ikalimu ku bun sekanin taman sa ipayag ku lun
su ginawa ku.” 22 Na nia nakaidsa sa lekanin ni Yahuda (ugaidʼa dikena
si Yahuda Iskalia) na “Mapulu, panun a entu ka sia nengka bu ipebpayag
i ginawa nengka sa lekami u entain ka, dikena kanu sakadunia?” 23 Na
nia inisumpatʼu Isa al-Masih sa lekanin na “Apia entain i pegkalimu sa
laki na paginugutan nin su panduan ku. Na su entu ba a taw na ikalimu
sekanin nu Ama ku taman sa lemu kami sa lekanin ka tapiden nami
taman sa taman. 24 Na su di maginugut kanu kadtalu ku na dikena aku
nin ipegkalimu. Na su kangadtalu ku ba a nia a ʼgkakinegʼu na dikena
ebpun sa laki ka ebpun kanu Ama a sinemugu sa laki.
25 “Na pedtalun ku sa lekanu su langun na nia ba gagalu na kaped aku
nu pan. 26 Ugaidʼa su Makadtabang sa lekanu a su Suti a Ruh a sugun nu
Ama sia makanggulalan kanu ingala ku na sekanin i temutulu sa lekanu
kanu langun. Na patademan nin sa lekanu su langun nu pidtalu ku sa
lekanu. 27 Na nia ku ipedtabun sa lekanu na kalilintad a ebpun demun sa
laki a dikena su kalilintad a pagidsan nu sia sa dunia. Di nu pedtiagka
i ginawa nu taman sa da kanu ʼgkagilek. 28 Na mana bun su nakinegʼu
sia sa laki a ganatan ku sekanu ugaidʼa embalinganan ku bun sekanu.
Amaika ipegkalimu aku nu na mapia i ginawa nu sa entu ka pembalingan
aku den kanu Ama. Kagina su Ama na lawan paman sa laki. 29 Na
pidtalu ku den ba a nia sa lekanu su nia bagu manggula, ka enggu kanu
makapaginugut u mauma den su entu ba. 30 Na di aku den gaid edtalu
sa mauget ka pakauma den su datu nu dunia. b Ugaidʼa da bagelʼin sia sa
laki. 31 Ugaidʼa asalʼa katawan nu sakadunia i ipegkalimu ku su Ama na
ipenggulalan ku su ipedsugu nin. Na sia kanu den ka gemanat tanu.”
Yuhan 14
Magi NT Final draft.indb 332 3/24/2021 2:48:04 PM
333
Su Tidtu-tidtu a Punsuan 15 1 Na nia nin pan pidtalu sa ukit a pakenalan na “Saki su
tidtu-tidtu a punsuan nu pamumulanen a ubas enggu su Ama
ku menem i pedtiakap lun. 2 Na langun na sapak ku a di ʼbpagunga
na pedsepaken nin enggu su langun menem a sapak a ʼbpagunga na
ʼbpanampadan nin ka enggu makaunga sa mapia. 3 Na langun nu na
linimpiu den sabap kanu manga panduan ku a pidtalu ku sa lekanu.
4 Palalayun kanu sia sa laki ka mapalalayun aku bun san sa lekanu.
Ka mana bun man su sapakʼu pamumulan na di makaunga amaika da
makakapet kanu punsuan nin kagina di nin makapaunga i ginawa nin.
Na maitu kanu bun ba, di kanu makaunga u da kanu makakapet sia sa
laki. 5 Saki su punsuan enggu sekanu menem su manga sapak ku. Na
apia entain i mapalalayun sia sa laki enggu mapalalayun aku sia sa
lekanin na su entu ba a taw na makaunga sa mapia. Ka da man magaga
nu enggula u dala kanu sia sa laki. 6 Ka su taw a makapitas sia sa laki na
mana bun silan sapak a pinanepak a inidtug bu taman sa nangagangu
entu pan ka limuden ka idtug lu kanu apuy asalʼa matutung.
7 “Amaika mapalalayun kanu sia sa laki enggu mapalalayun su
kangadtalu ku san sa lekanu, na pangeni nu den u ngin i kalinian
nu ka inggay sa lekanu. 8 Ka amaika ʼbpagunga kanu man sa mapia
na makapayag su sigay nu Ama ku enggu sa maya ba a ukit na
katawan i saben-sabenal a sekanu na ʼbpamangunut sa laki. 9 Na u
ngin i kapegkalimu nu Ama ku sa laki na maitu bun ba i kapegkalimu
ku sa lekanu. Palalayun kanu man sia kanu limu ku. 10 Na amaika
paginugutan nu su manga kasuguan ku na malalayun kanu sia kanu
limu ku, ka mana bun man su kinapaginugut ku kanu manga inisugu nu
Ama ku na napalalayun aku bun mambu sia kanu limu nin. 11 Pedtalun
ku sa lekanu i langun na nia ba asalʼa magalaw kanu a mana bun su
kapegkagalaw ku taman sa matalutup su entu a kapegkagalaw nu.
12 “Na nia ba i ipedsugu ku sa lekanu: ʼgkakalimua kanu a mana
bun su kapegkalimu ku sa lekanu. 13 Da den man lemawan sa limu nu
isa a taw a inggihadʼin su umulʼin sabap kanu manga pakatʼin. 14 Na
amaika sekanu ka enggulan nu su manga inisugu ku na benal a pakat
ku sekanu. 15 Dikena ku den sekanu ipedtimbang sa panunugun ku
kagina su panunugun na di nin katawan u ngin i kahanda nu mapulu
Yuhan 15
Magi NT Final draft.indb 333 3/24/2021 2:48:05 PM
334
c 15:25 Ebpun i nia sia kanu Manga Sengal 35 ayat 19; 69 ayat 4 sia kanu Kitab Zabur.
nin. Nia ku den pedtimbangan sa lekanu na pakat ku kagina langun na
nasabutan ku sia kanu Ama na papegkatawan ku sa lekanu. 16 Dikena
aku nu pinamili ka saki i namili sa lekanu. Pinamili ku sekanu asalʼa
makapapanalus kanu taman sa makaunga kanu sa unga a di pedtaman
ka enggu apia ngin i pangenin nu kanu Ama sia makanggulalan kanu
ingala ku na inggay nin sa lekanu. 17 Na nia ba i ipedsugu ku sa lekanu:
ʼgkakalimua kanu.
Su Kabensi nu Dunia kanu ʼBpamaginugut
18 “U ʼgkabensian kanu nu dunia na ʼgkakalendemʼu i saki pan i
nauna nilan nabensian. 19 Na amaika nalusud kanu man kanu dunia
na ikalimu kanu nilan ugaidʼa kagina ka dikena kanu den lusud kanu
dunia ka pinamili ku den sekanu ganat kanu dunia na kabensian
kanu nilan. 20 Na mana bun su pidtalu ku sa lekanu a bayuk a ‘Dala
panunugun a kalawanan nin pan su mapulu nin.’ Na maitu tanu bun ba,
u ʼbpamungkaidanan aku nilan na pamungkaidanan kanu nilan bun. Na
amaika menem ka ʼbpaginugutan nilan su kadtalu ku na paginugutan
nilan bun su kangadtalu nu. 21 Na langun na nia ba na enggulan nilan
sa lekanu sabap sa nalusud kanu den sa laki. Na enggulan nilan i entu
kagina di nilan katawan su sinemugu sa laki.
22 “Na amaika dala aku bu man sia enggu dala aku bu makapangusiat
kanilan na di silan kabenalan sa kadusan nilan ugaidʼa saguna a
pinangusiatan ku den silan na da den dalinan nilan sa entu. 23 Na su
ʼgkabensi sa laki na ʼgkabensian nin bun su Ama ku. 24 Amaika dala aku
bu man enggula sa kangagaipan, a kangagaipan a dala ped a makagaga
lun enggula na di silan kabenalan sa kadusan nilan ugaidʼa nailay nilan
su langun na entu taman sa nabensian aku nilan enggu su Ama ku.
25 Ugaidʼa sabap kanu pinggula nilan a nia na natuman su nakadalem
kanu kitabʼilan a ‘ʼGkabensian aku nilan sa dala sabapʼin.’ c
26 “Na endaw i katingguma nu Makadtabang a sugun ku san sa lekanu
ebpun kanu Ama na edsaksi sekanin pantag sa laki. Na su Makadtabang
ba a nia na su *Ruh nu Kadenan a pedtutulu kanu kabantang. 27 Na
apegʼu na edsaksi bun mambu pantag sa laki kagina iganat pan kanu
kinaludsu ku kanu galebekan ku na kaped ku den sekanu.
Yuhan 15
Magi NT Final draft.indb 334 3/24/2021 2:48:06 PM
335
d 16:8 Su kaikelasan sia na nia lun katuntay nu ped a alim na makapantag kanu kaikelasan
nu Isa al-Masih kagina apia ikelas sekanin na inimatayan bun sekanin nu manga taw, nia nin
maena na sugaten sa kawagibʼu Suti a Ruh su manga taw sabap kanu kinaimatay nilan kanu Isa
al-Masih ka nia nilan lun kataw na ikelas silan ugaidʼa nia nin kabantang na nia tidtu a ikelas na
e su Isa al-Masih. 16:10 Su kinauli nu Isa al-Masih lu kanu Ama nin a su Kadenan na amadan den i entu sa ikelas
sekanin. Na ulian nu kinapabpapulu kanu Isa al-Masih na nia ba i galebekan nu Suti a Ruh na su
f kapailay nin kanu taw pantag kanu tidtu a kaikelasan. 16:11 Ipailay nu Ruh nu Kadenan kanu manga taw sia sa dunia su makapantag kanu kukuman
kagina nia nilan lun kataw na nakukum den su Isa al-Masih ugaidʼa nia nin kabantang na nia
nakukum na su Datu na Giadsal a pendatu kanu dunia.
16 1 “Na pidtalu ku sa lekanu su langun nu entu ba asalʼa di
kanu makapasibay. 2 Na iawa kanu nilan kanu walay a
pedsambayangan taman sa mauma su kutika sa amaika pangimatayan
kanu nilan na sia sa kapagitungʼilan na pakasuat i entu kanu Kadenan.
3 Na langun nu nia ba na enggulan nilan kagina di nilan katawan su
Ama taman sa laki. 4 Na pidtalu ku den sa lekanu su langun nu nia ba
asalʼa u mauma den su entu ba a kutika na magkalendemʼu i pidtalu ku
bun sa lekanu.
Su Galebekʼu Suti a Ruh
“Da ku edtalua sa lekanu su langun nu nia paganay kagina kaped aku
nu pamun. 5 Ugaidʼa saguna na embalingan aku den lu kanu sinemugu
sa laki. Na apia sakataw sa lekanu na dala demun minidsa sa laki u
endaw aku pebpawang. 6 Ka nia pan mula na nakalidu man sa ginawa nu
su kinadtalu ku sa lekanu kanu langun nu nia. 7 Ugaidʼa saben-sabenal a
pedtalun ku sa lekanu i su kapengganat ku a nia na kapianan nu bun
kagina u di aku makaganat na di makasia su Makadtabang, ugaidʼa u
makaganat aku na sugun ku sekanin san sa lekanu. 8 Na endaw i kauma
nin na ipailay nin kanu dunia su makapantag kanu kadusan, kanu
kaikelasan d enggu kanu kukuman lun. 9 Ipailay nin su makapantag
kanu kadusan kagina da silan salig sa laki. 10 Ipailay nin su makapantag
sa kaikelasan kagina muli aku kanu Ama e taman sa di aku nu den
mailay. 11 Ipailay nin su makapantag kanu kukuman kanu dunia kagina
kinukum den su pendatu kanu dunia. f
12 “Na madakel pan i pedtalun ku sa lekanu ugaidʼa saguna na di
nu pan magaga mamikil su entu. 13 Ugaidʼa u makauma den su
*Ruh nu Kadenan a pedtutulu kanu kabantang na sekanin i temutulu
Yuhan 16
Magi NT Final draft.indb 335 3/24/2021 2:48:06 PM
336
sa lekanu kanu langun nu bantang. Na su langun na edtalun nin
na dikena ebpun demun sa lekanin ka nia nin bu edtalun na endaw
bu i ʼgkakinegʼin. Na ipayagʼin bun sa lekanu su di pan manggula.
14 Na makapayagʼin su sigay ku kagina su langun nu edtalun nin na
sia pan makabpun sa laki enggu ipayagʼin sa lekanu su langun na
edtalun ku lun. 15 Kagina su langun na kanu Ama ku na laki bun.
Na entu ba i kapedtalu ku sa su langun na edtalun nin na sia pan
makabpun sa laki enggu ipayagʼin sa lekanu su langun nu edtalun
ku lun.”
Su Lidu na Ginawa nu ʼBpamangunut lun na Kasambian
na Da Idsan nin a Kapia na Ginawa
16 Na nia nin pan pidtalu na “Di den gaid mauget saguna na di aku
nu den mailay ugaidʼa di bun gaid mauget na mailay aku nu bun
ʼbpaluman.” 17 Daka nia nakapamagidsaya nu ʼbpamangunut lun na
“Ngin i nia ba a pedtalun nin a nia sa lekitanu a ‘Di den gaid mauget na
di aku nu den mailay ugaidʼa di bun gaid mauget na mailay aku nu bun
ʼbpaluman,’ enggu ngin menem i nia ba a pedtalun nin a nia a ‘Kagina
saki na ʼbpaguli aku den kanu Ama’? 18 Ngin basi i nia ba a pedtalun nin
a nia a ‘Di den gaid mauget’? Ngin basi i maena nin i nia?”
19 Na katawan bun nu Isa al-Masih i pegkiugan sekanin ʼbpagidsa
nu ʼbpamangunut lun. Guna su maitu na nia nin pidtalu kanilan na
“Ibpamagidsaya nu su pantag kanu pidtalu ku a ‘Di den gaid mauget
na di aku nu den mailay ugaidʼa di bun gaid mauget na mailay aku
nu bun ʼbpaluman’? 20 Saben-sabenal a pedtalun ku sa lekanu i
makapaguguliang kanu enggu sangat a kagagawan kanu ugaidʼa kanu
entu ba na su dunia na sangat mambu a ʼgkagalaw. Benal man a sangat
a malidu i ginawa nu ugaidʼa su lidu na ginawa nu a entu na kasambian
na kagalaw 21 a mana bun su babay a pembata a sangat a ʼgkapasangan
kanu kinauma nu kutika nu kapembata nin ugaidʼa guna makagemaw su
wata na nalipatanan nin su langun nu kinapasang lun sabap sa sangat
a nagalaw sekanin ka nakagemaw den su wata nin sia sa dunia. 22 Na
maitu kanu bun ba, ʼgkalidu i ginawa nu saguna ugaidʼa kanu kapagilaya
tanu ʼbpaluman na sangat a magalaw kanu. Na su kapegkagalaw nu a
entu na dala makaagaw lun sa lekanu. 23 Na kanu entu ba a gay na da
den makaidsa nu sa laki.
Yuhan 16
Magi NT Final draft.indb 336 3/24/2021 2:48:08 PM
337
“Na saben-sabenal a pedtalun ku sa lekanu i apia ngin i pangenin
nu kanu Ama sia makanggulalan kanu ingala ku na inggay nin sa
lekanu. 24 Na saguna na dala pamun pinangeni nu sia nakanggulalan
kanu ingala ku. Pangeni kanu man ka enggu kanu makatalima asalʼa
matalutup su sangat a kapegkagalaw nu.
25 “Na pedtalun ku sa lekanu su langun nu nia sa ukit a pakenalan
ugaidʼa mauma su kutika na di ku den iukit sa pakenalan ka edtalun ku
den sa lekanu sa matakapala su makapantag kanu Ama. 26 Kanu entu ba
a gay na sia makanggulalan kanu ingala ku i kapangeni nu kanu Ama.
Dikena nia ku pedtalun sa lekanu i saki i mangeni sa lekanu kanu Ama
27 ka su Ama mismu na pegkalimu sa lekanu sabap sa ipegkalimu aku
nu bun taman sa pinalitialan nu i ebpun aku kanu Kadenan. 28 Na su
kinasia ku sa dunia na ebpun aku kanu Ama. Na saguna na ganatan ku
den su dunia ka embalingan aku den kanu Ama.”
29 Na nia nadtalu nu ʼbpamangunut lun na “Mapia ka midtalu ka
den sa matakapala, da nengka den iukit sa pakenalan. 30 Na saguna
na nasabutan nami den i katawan nengka den su langun-langun. Na
apia entain na di den nasisita a midsa pan sa leka kanu apia ngin
ka katawan nengka den su entu. Sabap sa nia na ʼbpalitialan nami i
saben-sabenal a ebpun ka kanu Kadenan.” 31 Na nia nakasumpatʼu Isa
al-Masih na “Benal ba a ʼbpalitiala kanu den? 32 Ilay nu, ʼgkauma den
su kutika. Na uman i isa sa lekanu na mamakabpalak. Mamanguli kanu
kanu manga walay nu taman sa tagaken aku nu a da kaped ku ugaidʼa
dikena aku man natalipulu ka kaped ku su Ama ku. 33 Na pidtalu ku sa
lekanu su langun nu nia asalʼa maaden sa lekanu su kalilintad sabap sa
nalusud kanu sa laki. Na sia kanu dunia na temala kanu sa kamalasayan
ugaidʼa embageli nu i manggiginawa nu ka tinabanan ku den man su
dunia.”
Su Pangeni-ngeni nu Isa al-Masih
pantag kanu Kapegkauma nu Kapayag kanu Sigay nin 17 1 Na guna madtalu nu Isa al-Masih su entu na tinemingada
sekanin kanu langit ka nia nin pidtalu na “Hu, Ama, nauma den
su kutika. Na ipayagʼengka den su sigay nu Tunggalʼengka ka enggu nin
bun makapayag su sigay nengka, 2 kagina ka inenggan nengka sekanin
sa bagel kanu langun na taw asalʼa su langun a inisaligʼengka sa lekanin
Yuhan 16 , 17
Magi NT Final draft.indb 337 3/24/2021 2:48:08 PM
338
na kaenggan nin sa uyag-uyag a da taman nin. 3 Na nia ba su uyag-uyag
a da taman nin na su kakilala sa leka a su kaisa-isa nin a tidtu a
Kadenan enggu sa laki a su Isa al-Masih a sinugu nengka. 4 Na inipayag
ku su sigay nengka sia sa dunia ka tinalutup ku den su galebekan a
inenggay nengka sa laki. 5 Hu, Ama, saguna na sia kanu kaadapan
nengka na ipayagʼengka den su sigay ku, a su sigay ta dua unan pan na
kinapangaden kanu dunia.
Su Pangeni-ngeni nu Isa al-Masih
pantag kanu ʼBpamangunut lun
6 “Na inipayag ku seka sia kanu manga taw a inisaligʼengka sa laki
sia sa dunia. Na nalusud silan sa leka enggu inisaligʼengka bu silan sa
laki taman sa ʼbpaginugutan nilan su kadtalu nengka. 7 Na saguna na
katawan nilan den i langun na inenggay nengka sa laki na ebpun mismu
sa leka. 8 Kagina su manga kadtalu nengka a inenggay nengka sa laki
na inipamandu ku bun kanilan taman sa tinalima nilan su entu. Na
saben-sabenal a katawan nilan i ebpun aku sa leka enggu ʼbpaginugut
silan sa sinugu aku nengka. 9 Na ibpangeni-ngeni ku silan sa leka.
Ugaidʼa dikena ku ibpangeni-ngeni sa leka su langun na manga taw sa
dunia ka su manga taw bu a inisaligʼengka sa laki kagina lusud silan
sa leka. 10 Na su langun na lusud sa laki na lusud bun sa leka enggu su
langun na lusud sa leka na lusud bun sa laki. Na nakapayag su sigay
ku sia nakanggulalan kanilan. 11 Na dikena aku den sia sa dunia ka
embalingan aku den san sa leka ugaidʼa su ʼbpamangunut na sia pamun
silan sa dunia.
“Hu, Suti a Ama, sia makanggulalan kanu kabarakatʼu ingala nengka
a inenggay nengka sa laki na tiakapi ka silan ka enggu silan maisa a
mana bun su kabpagisa ta. 12 Na gagalu na kaped aku nilan pan na saki
i pedtiakap kanilan sia makanggulalan kanu kabarakatʼu ingala nengka
a inenggay nengka sa laki. Na ʼbpagingatan ku silan sa dala isa bu a
madala kanilan sa leka nia tabia na su taw a natatalanged den a madala
sa leka ka enggu matuman su nakadalem kanu kitab. 13 Na saguna na
pembalingan aku den san sa leka. Na pedtalun ku i nia sa gagalu na
sia aku pan sa dunia ka enggu matalutup su kagalaw nilan a mana su
kapegkagalaw ku. 14 Na inisampay ku kanilan su kadtalu nengka tembu
ba nabensian silan nu dunia kagina dikena den silan luyud kanu dunia
Yuhan 17
Magi NT Final draft.indb 338 3/24/2021 2:48:09 PM
339
g 17:15 Su Daluaka sia a linabitʼu Isa al-Masih na su Datu na Giadsal a mapulu sa langun nu
manga saitan. Madakel pan i kasabutan tanu makapantag kanu Datu na Giadsal sia kanu Maena
nu Mangadalem a Kadtalu kanu Kitab a mailay kanu kapupusan nu nia a kitab.
ka pagidsan den silan sa laki a dikena luyud kanu dunia. 15 Dikena
ku nia ʼbpangenin sa leka i iawa nengka silan kanu dunia ka itangka
nengka silan kanu Daluaka. g 16 Na mana bun saki a dikena luyud kanu
dunia na maitu bun ba silan, dikena den silan luyud kanu dunia. 17 Su
kadtalu nengka na bantang. Na isenggay nengka silan sia luyud kanu
bantang. 18 Na mana bun su kinasugu nengka sa laki sia sa dunia na
pedsugun ku bun mambu silan sia sa dunia. 19 Na sabap sa kanilan
na ipedsenggay ku den i ginawa ku sa kapaginugut ku sa leka asalʼa
makasenggay nengka bun silan sia luyud kanu bantang.
Su Pangeni-ngeni nu Isa al-Masih
pantag kanu manga Semalig lun
20 “Na dikena bu silan i ibpangeni-ngeni ku ka ibpangeni-ngeni ku
bun su manga semalig pan sa laki sia makanggulalan kanu usiatan
nilan. 21 Ibpangeni-ngeni ku i maisa silan langun a mana bun su
kabpagisa ta, seka sia sa laki enggu saki menem na san sa leka ka
enggu menem maisa silan sia sa lekita ka amaika maitu na paginugutan
nu dunia i seka i sinemugu sa laki. 22 Inenggay ku kanilan su sigay a
inenggay nengka sa laki ka enggu silan maisa a mana bun su kabpagisa
ta. 23 Na maisa aku kanilan enggu seka menem sia sa laki asalʼa
matalutup su kaisa nilan. Ka kanu maya ba a ukit na katawan nu dunia
i seka i sinemugu sa laki enggu ipegkalimu nengka silan a mana bun su
kapegkalimu nengka sa laki. 24 Hu, Ama, nia ku ʼgkalinian na su langun
nu inisaligʼengka sa laki na malalayun silan sia sa laki asalʼa mailay
nilan su sigay ku a inenggay nengka sa laki sabap kanu kapegkalimu
nengka sa laki unan pan nu kinapangaden kanu dunia.
25 “Hu, Ama ku a matidtu, ʼgkatawan nengka bun i di ka katawan nu
dunia ugaidʼa saki na katawan ku seka enggu su ʼbpamangunut a nia na
katawan nilan i seka i sinemugu sa laki. 26 Na pinakatawan ku kanilan
su ingala nengka enggu pakatawan ku pamun kanilan su entu asalʼa
mana su kapegkalimu nengka sa laki na maitu bun ba i kagkakalimua
nilan taman sa mapalalayun aku kanilan.”
Yuhan 17
Magi NT Final draft.indb 339 3/24/2021 2:48:10 PM
h 18:3 manga sundalu Su nia ba a manga sundalu na sundalu nu taw sa Ruma kagina kanu entu
a timpu na sakupʼi u pendatuan nu Ruma su Israil. j 18:3 tameng Nia ba su tamengʼu Suti a ʼBpagagaman nu manga taw a Yahudi. 18:9 “Apia sakataw na dala madala kanu inenggay nengka sa laki.” Su nia ba na mailay bun
kanu nia bun ba a kitab 17 ayat 12.
340
Su Kinatipu ni Yahuda kanu Isa al-Masih
(Mataya 26:47-56; Markus 14:43-50; Luk 22:47-53) 18 1 Guna mapasadʼu Isa al-Masih su langun nu entu na minawa
sekanin lu apegʼu ʼbpamangunut lun. Na linemipag silan lu
kanu baugan a Kidrun a aden pamumulanan nin lu kanu lipagʼin ka
linemudep silan lu ba. 2 Na katawan bun ni Yahuda a pedtipu kanu Isa
al-Masih su dalepa ba a entu kagina katatapan bun a su Isa al-Masih
enggu su ʼbpamangunut lun na ʼgkangalimud lu ba. 3 Na si Yahuda na
pibpawangan nin su dalepa ba a entu kapedʼin su lumpukan nu manga
sundalu h enggu su manga tameng i a sinugu nu manga mapulu nu
ʼbpamangurban enggu su manga taw a lusud kanu *lumpukan a Parisiyu.
Na aden itʼu manga sundalu enggu su manga tameng a manga sulu,
manga palitan enggu manga matalem.
4 Na kagina ka su Isa al-Masih na ʼgkatawanʼin bun su langun nu
ʼgkanggula nin na sinumbakʼin silan sa nia nin pidtalu kanilan na
“Entain i ʼbpanuntulen nu?” 5 Nia nilan lun inisumpat na “Si Isa a taw sa
Nasarit.” Daka nia pidtalu nu Isa al-Masih kanilan na “Saki i entu.” Na
kapedʼilan bun lu ba pedtindeg si Yahuda a pedtipu kanu Isa al-Masih.
6 Na endaw i kinadtalu nu Isa al-Masih sa kanilan sa “Saki i entu” na
nakasunud silan taman sa naudtang kanu lupa. 7 Na inidsan menem
silan ʼbpaluman nu Isa al-Masih sa “Entain i ʼbpanuntulen nu?” Na
nia nilan inisumpat na “Si Isa a taw sa Nasarit.” 8 Nia pidtalu nu Isa
al-Masih na “Pidtalu ku den sa lekanu i ‘Saki i entu.’ Na amaika saki i
ʼbpanuntulen nu na suguti nu sa makaawa i ʼbpamangunut a nia sa laki.”
9 Na kanu kinadtalu nu Isa al-Masih sa nia na natuman su kadtalu a
“Apia sakataw na dala madala kanu inenggay nengka sa laki.” j
10 Na si Simiun Pitru na aden gulukʼin na binindasʼin ka tinimbasʼin su
ulipen nu mapulu sa langun nu ʼbpamangurban. Na nia nasugat na su
kawanan a tangila nin taman sa nakabpitas su entu. Nia ngala nu entu
a ulipen na Malku. 11 Daka nia pidtalu nu Isa al-Masih kani Pitru na
Yuhan 18
Magi NT Final draft.indb 340 3/24/2021 2:48:11 PM
k 18:11 kamalasayan Nia nin maena sa basa a Grik na tagayan. Tuladan atawa ka bayuk su nia
a kadtalu a nia nin maena na kamalasayan, labi den su kamalasayan a pigkahanda nu Kadenan
kanu Isa al-Masih asalʼa makalipuas su apia entain l i maginugut sa lekanin. 18:12 manga Yahudi Na pedtumbuken sia na su manga mapulu nu ʼbpamangurban enggu manga
mtaw a lusud kanu lumpukan a Parisiyu. Silan su ʼgkangaunutan kanu agama nu manga taw a Yahudi. 18:14 nia tinemu i sakataw bu i matay kumin kanu madakel a taw Su nia ba a kadtalu na
n mailay bun kanu nia ba a kitab 11 ayat 50. 18:19 Su mapulu sa langun nu ʼbpamangurban a nalabit sia na si Anas. Sekanin su andang a mapulu
sa langun nu ʼbpamangurban. Na si Kaipas i mapulu sa langun nu ʼbpamangurban kanu entu ba a lagun.
341
“Imbalingan nengka i gulukʼengka a nan kanu taguban nin. Ka ngintu, di
ku katigkelan su kamalasayan k a pigkahanda nu Ama sa laki?”
12 Guna su maitu na su Isa al-Masih na sinigkemʼu lumpukan nu
manga sundalu kapedʼilan su mapulu nilan enggu su manga tameng a
sinugu nu manga Yahudi. l Iniketan nilan sekanin 13 enggu lu nilan muna
pinananggit kani Anas a panugangan ni Kaipas. Na si Kaipas i mapulu
sa langun nu ʼbpamangurban kanu entu ba a lagun. 14 Na sekanin bun i
minenggay sa indawan kanu manga Yahudi sa nia tinemu i sakataw bu i
matay kumin kanu madakel a taw. m
(Mataya 26:69-70; Markus 14:66-68; Luk 22:55-57)
15 Na si Simiun Pitru enggu su sakataw pan a ʼbpagunut kanu Isa al-Masih
na pidtatalundugʼilan su Isa al-Masih. Su sakataw a entu a ʼbpagunut na
kilala sekanin nu mapulu sa langun nu ʼbpamangurban. Na nakaludep
sekanin kanu lama-lama nu mapulu sa langun nu ʼbpamangurban a
initan kanu Isa al-Masih 16 ugaidʼa si Pitru na lu bu nakadtaman kanu liu
nu pintuan. Na su sakataw a ʼbpagunut a kilala nu mapulu sa langun nu
ʼbpamangurban na linemu kanu bengawan ka pidtalu nin kanu babay a
tamengʼu pintuan i paludepen nin si Pitru. 17 Na nia pidtalu nu panunugun
a babay a tamengʼu pintuan kani Pitru na “Ngintu, dikena ba isa ka bun a
ʼbpagunut kanu mama a nan?” Daka nia inisumpatʼi Pitru na “Dikena.”
18 Kagina ka matenggaw kanu entu a manga kutika na su manga panunugun
enggu su manga tameng na miniag silan sa apuy a uling ka midtilalang silan
lu ba kanu ubay nin. Na midtindeg bun lu ba si Pitru ka midtilalang bun.
(Mataya 26:59-66; Markus 14:55-64; Luk 22:66-71)
19 Na su mapulu sa langun nu ʼbpamangurban n na pinangingidsan
nin su Isa al-Masih makapantag kanu ʼbpamangunut sa lekanin enggu
Yuhan 18
Magi NT Final draft.indb 341 3/24/2021 2:48:12 PM
o 18:28 tulugan nu gubilnadul Su nia a kadtalu na ebpun kanu basa a Latin a priturium a nia nin
maena na tulugan nu gubilnadul udi na naadil a pegkalebenan nu gubilnadul.
342
kanu panduan nin. 20 Nia inisumpatʼu Isa al-Masih na “Inipayag ku
den langun kanu adapan nu madakel a taw. Katatapan na lu aku
ʼbpamandu kanu ʼgkangalimudan nu langun nu manga Yahudi lu
kanu *pedsambayangan tanu enggu lu kanu Suti a ʼBpagagaman.
Na dala inipamagena ku kanu langun nu inipamandu ku. 21 Ngintu
ka saki nengka i ʼbpangingidsan? Nia ka pangingidsai na su entain i
nakakineg sa kanu panduan ku, ka nia benal na katawan nilan u ngin
i inipamandu ku kanilan.” 22 Kanu kinadtalu nu Isa al-Masih sa nia na
isa kanu manga tameng a pedtindeg lu kanu ubay nin i tinemebpi sa
lekanin sa nia nin pidtalu na “Nginan, mamba i dait a kasawal kanu
mapulu sa langun nu ʼbpamangurban?” 23 Nia inisumpatʼu Isa al-Masih
sa lekanin na “Amaika aden pidtalu ku a mawag na idsaksi nengka kanu
manga taw su entu a pidtalu ku ugaidʼa amaika wagib su pidtalu ku na
ngintu ka tinebpi aku nengka?” 24 Na kanu entu ba na naiketan pamun
su Isa al-Masih na inipasigkilʼi Anas lu kani Kaipas a mapulu sa langun
nu ʼbpamangurban.
(Mataya 26:71-75; Markus 14:69-72; Luk 22:58-62)
25 Saleta mambu na si Simiun Pitru na pedtindeg bun a pedtilalang lu
kanu lama-lama. Na nia nilan pidtalu sa lekanin na “Ngintu, dikena ba
isa ka bun a ʼbpagunut kanu nan a mama?” Na inikiasʼin menem sa nia
nin pidtalu na “Dikena.” 26 Na isa kanu panunugun nu mapulu sa langun
nu ʼbpamangurban a pagali nu tinimbasʼi Pitru i tangila nin i nia nin
pidtalu na “Dikena ba nailay ku seka a kapedʼin lu kanu pamumulanan?”
27 Na inikias menemʼi Pitru su entu na midsambuta demun i kinakuku
nu manuk a kalasan.
Su Kukuman nu Gubilnadul kanu Isa al-Masih
(Mataya 27:1-2; Mataya 27:11-14; Markus 15:1-5; Luk 23:1-5)
28 Na endaw demun i kinagkapita na iganat kani Kaipas na init
menem su Isa al-Masih lu kanu tulugan nu gubilnadul. o Na su manga
Yahudi na da silan ludep lu kanu tulugan nu gubilnadul ka enggu di
Yuhan 18
Magi NT Final draft.indb 342 3/24/2021 2:48:13 PM
p 18:28 maharam Su adat-betadʼu manga taw a Yahudi kanu entu a timpu na amaika lemudep
silan kanu tulugan nu gubilnadul atawa ka apia ngin a walay nu manga taw a dikena-Yahudi
na maharam silan sa dalemʼu pitu gay. Na amaika maitu na di silan kapakayan keman kanu
Kanduli nu Kalipuas enggu di silan kapakayan a makaludep kanu Suti a ʼBpagagaman. Na
kagina ka masupeg den su Kanduli nu Kalipuas na ʼbpagingatan nilan i maharam silan kagina
da den kutika nilan sa kapalimpiu bagu q mauma su Kanduli nu Kalipuas. 18:28 makakan silan kanu Kanduli nu Kalipuas Su nia na makapantag kanu kapegkan
kanu langun nu pegken labi-labi den su kapegkan kanu manguda a bili-bili a ipegkurban
nilan uman salagun kanu Kanduli nu Kalipuas. Madakel pan i kasabutan tanu makapantag
kanu Kanduli nu Kalipuas sia kanu Maena nu Mangadalem a Kadtalu kanu Kitab a mailay kanu
r kapupusan nu nia a kitab. 18:31 pangitaban nu manga Yahudi Na nia ukit a kabpangukumʼu manga taw a Yahudi na sia
nilan pegkanduten kanu ngin i kapegkatuntay nilan kanu kasuguan nu Musa. Ugaidʼa aden a
entu na pakasibay i kapegkatuntay nilan lun, upama, sia kanu Gay nu Kabpangintelenen na nia
s nilan lun kapegkatuntay na apia su kapagkapia kanu aden sakitʼin na di kun kapakayan. 18:32 Su nia a kadtalu nu Isa al-Masih na mailay bun kanu nia bun ba a kitab 12 ayat 32
taman sa 33.
343
silan maharam p asalʼa makakan silan kanu Kanduli nu Kalipuas. q
29 Kagina ka maitu na liniuwan silan ni Pilatu a gubilnadul ka nia nin
pidtalu na “Ngin i ipedsenditʼu kanu mama a nia?” 30 Nia nilan inisawal
na “Amaika dala kadupangan nu nia a mama na di nami ipalad sa leka.”
31 Nia pidtalu ni Pilatu kanilan na “Imbalingan nu sekanin lu sa lekanu
ka sekanu i kukum lun sia kanu lekanu demun a pangitaban a manga
Yahudi.” r Nia inisumpatʼu manga Yahudi sa lekanin na “Di ʼgkawagib i
sekami demun i mangimatay sa apia entain.” 32 Na kanu kinanggula sa
nia na natuman su kadtalu nu Isa al-Masih pantag kanu ukit a kapatay
nin. s
33 Guna su maitu na linemudep menem si Pilatu lu kanu tulugan ka
inipatawagʼin su Isa al-Masih ka inidsan nin sa “Ngintu, seka ba su
Datu nu manga Yahudi?” 34 Nia inisumpatʼu Isa al-Masih na “Ngintu,
ganat demun sa leka i nan a idsa atawa ka aden bu nakadtalu sa leka
makapantag sa laki?” 35 Nia pidtalu ni Pilatu na “Enduken, Yahudi
aku? Inipalad ka bu sia sa laki nu tribu nengka taman den kanu manga
mapulu nu ʼbpamangurban nu. Ngin besen i pinggula nengka?” 36 Nia
inisumpatʼu Isa al-Masih na “Su kadatu ku na dikena sia ebpun sa
dunia ka amaika sia ebpun sa dunia na su ʼbpamaginugut sa laki na
mamangatu silan asalʼa di aku makapalad lu kanu manga Yahudi.
Ugaidʼa dikena man sia ebpun su kadatu ku.” 37 Na inidsan ni Pilatu sa
“Datu ka besen?” Nia inisumpatʼu Isa al-Masih na “Pidtalu nengka den
i datu aku. Ka nia man sabapan na kinambata sa laki enggu kinasia ku
Yuhan 18
Magi NT Final draft.indb 343 3/24/2021 2:48:14 PM
t 19:7 kasuguan Su nia a kasuguan nu manga taw a Yahudi na ebpun sa Libitikus 24 ayat 16 sia
kanu Kitab Taurat. Nia ipebpagilay nu nia a kasuguan na su taw a makasakutu kanu Kadenan
na dait a imatayan. Tembu pegkiugan nilan ʼbpagimatay su Isa al-Masih ka nakasakutu kun
sekanin sabap sa initimbangʼin su ginawa nin sa Tunggalʼu Kadenan.
344
sa dunia na asalʼa makapaamad ku su bantang. Na apia entain i nalusud
kanu bantang na ʼbpakikinegen nin su suala ku.” 38 Nia pidtalu ni Pilatu
sa lekanin na “Ngin besen i bantang?”
(Mataya 27:15-31; Markus 15:6-20; Luk 23:13-25)
Na guna su nadtalu ni Pilatu i nia na liniuwan nin menem su manga
Yahudi sa nia nin pidtalu kanilan na “Dala ʼgkailay ku a kadupangan nu
mama a nia. 39 Ugaidʼa mana bun su ʼgkalayaman nu a penggalebeken
ku sa lekanu a pabpeliu aku sa sakataw a bilanggu sa uman mauma
su *Kanduli nu Kalipuas. Na ngintu, kiugan nu a paliun ku sa lekanu su
Datu nu manga Yahudi?” 40 Na nia nilan inilalis edtalu na “Dikena
sekanin i paliun ka si Barabas!” Na si Barabas na isa sekanin a ribildi. 19 1 Guna su maitu na inipakua ni Pilatu su Isa al-Masih ka
pinalebpadan nin. 2 Na su manga sundalu na minumbal silan
sa sansangan a sudangen ka inisangan nilan lu kanu ulu nu Isa
al-Masih enggu pimbalegkasan nilan sa lambayung a lambung.
3 Entu pan ka namangubay silan sa lekanin sa nia nilan ʼbpamedtalun
na “Salam sa leka, Datu nu manga Yahudi” taman sa pinanebpi nilan
sekanin.
4 Na linemiu menem ʼbpaluman si Pilatu ka nia nin pidtalu kanilan
na “Tanudi nu! Iadap ku sekanin sia sa lekanu asalʼa katawan nu i dala
a benal nailay ku a kadupangan nin.” 5 Na guna su maitu na iniadapʼin
su Isa al-Masih a nakadsansangan sa sudangen enggu nakalambung sa
lambayung. Na nia pidtalu ni Pilatu kanilan na “Ilay nu den i taw a nia.”
6 Na endaw i kinailay sa lekanin nu manga mapulu nu ʼbpamangurban
enggu su manga tamengʼu Suti a ʼBpagagaman na inilalisʼilan edtalu
i “Itutuk sekanin! Itutuk sekanin kanu kayu a pinambalawaga!” Na
nia pidtalu ni Pilatu kanilan na “Kua nu demun sekanin ka sekanu den
i tutuk lun ka sia sa laki na dala nailay ku a kadupangan nin.” 7 Nia
inisumpatʼu manga Yahudi na “Aden kasuguan t a nakadalem sia kanu
kitabʼami a manga Yahudi na nakabpaliugat sa lekanin i matay sabap sa
nia nin tinimbangan sa ginawa nin na *Tunggalʼu Kadenan.”
Yuhan 18 , 19
Magi NT Final draft.indb 344 3/24/2021 2:48:15 PM
u 19:12 Sultan Su nalabit sia a Sultan na nia ba su Sultan sa Ruma a su Kaisar. Su Kaisar na nia
ba i gelalʼu manga taw sa Ruma kanu sultan nilan kanu entu ba a timpu. Su nia a kadtalu na
v ebpun sa basa a Latin. w 19:13 Watu a Lama-lama Su nia a lama-lama na watu a pinadtatambil. 19:14, 31 Gay nu Kabpagadil Nia ba su gay unan nu Gay nu Kabpangintelenen. Nasisita a
mapasad su langun nu galebek kanu nia ba a gay kagina di mapakay a enggalebek kanu Gay nu
x Kabpangintelenen. 19:14 uras a manga ikanem sa mapita Nia nin maena sa basa a Grik na uras a manga ikanem.
Na sia kanu kasabutʼu taw sa Ruma na uras a manga ikanem sa mapita. Na sia menem kanu
kasabutʼu manga taw a Yahudi na uras a maudtu. Ugaidʼa nia kinapamili sa ikanem sa mapita na
kagina su kinasulat sa nia na lu basi natabu sa dalepa a sakupʼa Ruma.
345
8 Endaw demun i kinakinegʼi Pilatu kanu nia a kadtalu na naisegan i
gilekʼin. 9 Daka linemudep menem sekanin lu kanu tulugan ka inidsan
nin su Isa al-Masih sa “Endaw ka besen nakabpun?” Ugaidʼa da sawal
su Isa al-Masih. 10 Nia pidtalu ni Pilatu sa lekanin na “Nginan ka
di aku nengka pedsawalen? Di nengka ʼgkatawan i aden bagel ku a
makapambaya-baya ku seka udi na makapatutuk ku seka kanu kayu a
pinambalawaga?” 11 Nia pidtalu nu Isa al-Masih sa lekanin na “U dikena
bu su bagel a inenggay sa leka a ebpun sa sulega na dala bagelʼengka sa
kagkiug-kiugʼengka sa laki. Sabap sa entu na su minalad sa laki sia sa
leka na labi lawan pan i kadusan nin.”
12 Na iganat sa entu ba na ʼbpagapasen den ni Pilatu i
kapambaya-baya nin kanu Isa al-Masih ugaidʼa su manga Yahudi
na nia nilan ibpelalis pedtalu na “Amaika pambaya-bayan nengka i
mama a nan na dikena ka pakatʼu Sultan sa Ruma, ka apia entain
i pandatun nin i ginawa nin na pedsungkang kanu Sultan.” u 13 Endaw i
kinakinegʼi Pilatu sa kadtalu nilan a entu na initʼin lu sa liu su Isa
al-Masih enggu nagagayan lu kanu ʼbpagagayanan nu ʼbpangukum a
lu nakabetad kanu bedtuan sa Watu a Lama-lama v a sia sa basa a Hibru
na Gabata. 14 Na su entu ba a gay na su Gay nu Kabpagadil w kanu
sakapadian a Kanduli nu Kalipuas sa uras a manga ikanem sa mapita. x
Na nia pidtalu ni Pilatu kanu ʼgkangaunutan nu manga Yahudi na “Ilay
nu! Su Datu nu.” 15 Daka inilalisʼilan edtalu i “Iawa nengka den sia!
Iawa nengka den sekanin ka itutukʼengka den!” Nia pidtalu ni Pilatu
na “Ipapedtutukʼu sa laki su Datu nu?” Na nia inisawalʼu manga mapulu
nu ʼbpamangurban na “Dala datu nami nia tabia na su Sultan sa Ruma.”
16 Guna su maitu na inipaladʼi Pilatu kanilan su Isa al-Masih ka enggu
makapatutuk.
Yuhan 19
Magi NT Final draft.indb 345 3/24/2021 2:48:15 PM
y 19:24 Ebpun i nia sia kanu Manga Sengal 22 ayat 18 sia kanu Kitab Zabur.
346
Su Kinatutuk kanu Isa al-Masih lu kanu Kayu a Pinambalawaga
(Mataya 27:32-44; Markus 15:21-32; Luk 23:26-43)
Na kinua nu manga sundalu su Isa al-Masih 17 enggu inipapusan nilan
sa lekanin su pinambalawaga a kayu ka inisigkilʼilan kanu dalepa a
bedtuan sa Dalepa na Takulab a Ulu, sa basa a Hibru na Gulguta. 18 Na
lu nilan ba initutuk su Isa al-Masih kanu kayu a pinambalawaga. Na
aden bun dua kataw a initutuk bun kanu ped a kayu a pinambalawaga,
su sakataw na sia tampal kanu kawanan nu Isa al-Masih, su sakataw
menem na sia tampal kanu biwangʼin.
19 Na si Pilatu na minumbal sa karatula a nia nin lun inisulat na “Si
Isa a taw sa Nasarit, su Datu nu manga Yahudi” ka inipabetadʼin lu kanu
kayu a pinambalawaga. 20 Su nia a karatula na madakel i nakabatia
lun a manga Yahudi kagina masupeg kanu siudad su tinutukan
kanu Isa al-Masih enggu su karatula a entu na nia kinasulat lun na
basa a Hibru, Latin enggu Grik. 21 Kagina ka maitu na su manga mapulu
nu ʼbpamangurban nu manga Yahudi na nia nilan ʼbpamedtalun kani
Pilatu na “Dikena man ‘Datu nu manga Yahudi’ i dait a isulatʼengka san
ka nia man dait a isulatʼengka san na ‘Nia nin pedtalun na saki su Datu
nu manga Yahudi.’ ” 22 Nia inisumpatʼi Pilatu na “U ngin i nakasulat ku
san na entu den ba.”
23 Guna su nakatutuk den nu manga sundalu su Isa al-Masih na
linuwasan nilan sa balegkas ka pimbad-badʼilan sa pat bad, uman i
sakataw a sundalu na sabad. Na kinua nilan bun su lambungʼu Isa
al-Masih a dala panay nin ka inaul iganat sa baba taman sa pulu.
24 Daka nia pidtalu nu uman i isa kanilan na “Di tanu i nia mambad
ugaidʼa embunuta tanu ka enggu tanu katawan u entain i makakua lun.”
Su nia a pinggula nu manga sundalu na natuman su nakadalem kanu
kitab a
“Pembad-baden nilan su balegkas ku
enggu pembunutan nilan su lambung ku.” y
25 Na kanu entu ba mambu na pedtindeg su ina nu Isa al-Masih lu
masupeg kanu tinutukan sa lekanin. Lu bun ba su suledʼu ina nin a
babay enggu si Mariam a kaluma ni Kulupas apegʼi Mariam a taw sa
Yuhan 19
Magi NT Final draft.indb 346 3/24/2021 2:48:16 PM
z 19:28 Su nia a nakadalem kanu kitab na mailay kanu Manga Sengal 69 ayat 21 sia kanu Kitab
a Zabur. 19:29 kayu Su nia a kayu na nia nin ngala sa basa a English na hyssop. Mategas enggu manga
b sakamitru i kalambegʼin. 19:31 gesan den su ay nu manga initutukʼilan Na nia ukitʼa kapenggesa nilan lun na
pembetayn nilan sa putaw. Amaika maitu na di nin den magaga i kadtindegʼin sa ukit a
c kaginawa nin a sabapan den nu kangagan nu kapatay nin. 19:31 matangen su bangkay Su adat-betadʼu manga taw a Yahudi na di nilan kalilinian a
matangen su bangkay nu nakatutukʼilan a entu atawa ka kagausan pan na magabi. Sia ebpun i
d nia kanu Diutirunumi 21 ayat 22 taman sa 23 sia kanu Kitab Taurat. 19:31 Dikena kadsalilidan i entu a Gay nu Kabpangintelenen ka lusud bun kanu padian nu
Kanduli nu Kalipuas.
347
Magdala. 26 Guna mailay nu Isa al-Masih su ina nin enggu su ipegkalimu
nin a ʼbpagunut sa lekanin a pedtindeg bun lu ba na nia nin pidtalu
kanu ina nin na “Ina, ilay ka! Sekanin den su wata nengka.” 27 Na nia
nin menem pidtalu kanu ʼbpagunut sa lekanin na “Sekanin den su ina
nengka.” Na iganat kanu entu ba a kutika na su ʼbpagunut na lu nin den
pinagkaleben kanu walay nin su ina nu Isa al-Masih.
(Mataya 27:45-56; Markus 15:33-41; Luk 23:44-49)
28 Guna su maitu na ʼgkatawan den nu Isa al-Masih i natalutup den su
langun. Na pidtalu nin i “Pakainem aku.” Na kanu kinadtalu nin sa nia
na natuman su nakadalem kanu kitab. z 29 Saleta mambu na aden taguan
a napenu na madsem a makalangut na inisumekʼilan lu su ibpangamek a
pidtangkayanan sa kayu a ka inipasusupʼilan kanu Isa al-Masih. 30 Na
endaw demun i kinasusupʼu Isa al-Masih kanu madsem a makalangut
na nia nin pidtalu na “Natalutup den.” Na mibpatumeng sekanin ka
inipaladʼin den su ngiawa nin.
31 Na kagina ka Gay den nu Kabpagadil w na su ʼgkangaunutan nu
manga Yahudi na pinangeni nilan lu kani Pilatu i gesan den su ay
nu manga initutukʼilan b a entu asalʼa mangagan matay ka enggu
nilan den maawa su manga bangkay. Pinangeni nilan i entu asalʼa di
matangen su bangkay c nu nakatutuk lu kanu kayu a pinambalawaga
kanu Gay nu Kabpangintelenen kagina dikena kadsalilidan i entu a Gay
nu Kabpangintelenen. d 32 Guna su maitu na linemu den su manga sundalu
ka ginesa nilan den su ay nu sakataw apegʼu kapedʼin pan a initutuk.
33 Ugaidʼa guna su ipedtundugʼilan den su Isa al-Masih na nailay nilan i
minatay den sekanin tembu dala nilan den magesa su ay nin. 34 Ugaidʼa
Yuhan 19
Magi NT Final draft.indb 347 3/24/2021 2:48:16 PM
e 19:37 Ebpun i nia sia kanu Kitab a Inisulatf ʼu Nabi Zakaria 12 ayat 10. 19:39 Mira enggu alu na kamutan a ebpun sa manga pamumulanen. ʼBpagusalen su nia a
ipedsapu kanu manga lawasʼu minatay asalʼa ʼgkamut su bangkay enggu mapakay bun i nia a
g makagamut sa masakit. h 19:39 Ebpun i nia sia kanu nia bun ba a kitab 3 ayat 1 taman sa 9. 19:40 mapia a manga ginis Su adat-betadʼu manga taw a Yahudi na nia ba su ipebputus kanu
manga minatay. Su nia a ginis na mapulu i alaga nin. Na nia ba i pagidsan nu unung sia sa
lekitanu a manga Muslim.
348
sinagkalʼu sakataw kanu manga sundalu sa dilek su takilidan nu Isa
al-Masih. Na midsambuta demun i kinaigisʼu lugu enggu su ig.
35 Na su sakataw a nakailay kanu entu na inidsaksi nin su entu asalʼa
makapalitiala kanu bun. Benal su inidsaksi nin enggu katawan nin man
i benal su pedtalun nin. 36 Ka nanggula man su nia asalʼa matuman su
nakadalem kanu kitab a
“Apia satiman kanu tulan nin na di magesa.”
37 Nadtalu bun kanu ped a manga ayat i
“Edsulimanen nilan su taw a entu a sinagkalʼilan.” e
Su Kinakubul kanu Isa al-Masih
(Mataya 27:57-61; Markus 15:42-47; Luk 23:50-56)
38 Na kanu ulian nu entu na si Yusup a taw sa Arimatia na pinangeni
nin kani Pilatu i makua nin su bangkay nu Isa al-Masih. Na si Yusup a
nia na isa bun a ʼbpagunut kanu Isa al-Masih ugaidʼa ibpagena nin bu ka
ʼgkagilekan kanu ʼgkangaunutan nu manga Yahudi. Na sinugutan mambu
sekanin ni Pilatu sa kakua nin lun. Guna su maitu na pibpawangan
nin ka kinua nin su bangkay nu Isa al-Masih. 39 Na minunut sa lekanin
si Nikudimu a nananggit sa manga telupulu kakilu a pinadsimbul a
kamutan a bedtuan sa mira enggu alu. f Na sekanin ba a nia su taw a
linemu kanu Isa al-Masih kanu nangaipus a manga timpu sa kutika
na magabi. g 40 Guna su maitu na kinua nilan den su bangkay nu Isa
al-Masih ka pinutusʼilan sa mapia a manga ginis h enggu binetadan nilan
den kanu manga kamutan a entu a mana bun sia kanu adat-betadʼu
manga Yahudi sa kapegkubul. 41 Na lu kanu dalepa a tinutukan kanu Isa
al-Masih na aden lu pamumulanan. Na lu kanu pamumulanan a entu na
aden lu dala pamun mausal a pegkubulan. 42 Na kagina ka Gay den nu
Kabpagadilʼu manga Yahudi na lu nilan den ba inikubul su Isa al-Masih
kagina masupeg bu lu ba.
Yuhan 19
Magi NT Final draft.indb 348 3/24/2021 2:48:17 PM
i 20:1 Akad Sia sa basa a Grik na nia nin maena na muna-muna a gay nu sakapadian. Sia kanu
adat-betadʼu manga t j aw a Yahudi na Akad su entu. 20:1 Su kubul sia na nia nin palas na liningkaban a masela a watu a mana takub. Mailay i nia
sia kanu Mapia a Tutuma a Inisulatʼi Markus 15 ayat 46 sia kanu Kitab Injil.
349
Su Kinambibiagʼu Isa al-Masih
(Mataya 28:1-8; Markus 16:1-8; Luk 24:1-12) 20 1 Na malilibuteng pan kanu mapita-pita demun kanu Akad i
na linemu den kanu kubul j si Mariam a taw sa Magdala. Na
nailay nin i naawa su watu a inipintu kanu kubul. 2 Daka nalalaguy
sekanin lemu kani Simiun Pitru enggu kanu sakataw pan a ʼbpagunut
a ipegkalimu nu Isa al-Masih ka pidtalu nin kanilan i “Aden kinemua
kanu bangkay nu Mapulu lu kanu kubul! Di nami katawan u endaw
nilan tampal inibetad.” 3 Na entu demun ba na ginemanat si Pitru enggu
su sakataw pan a ʼbpagunut ka pibpawangan nilan su kubul. 4 Na isa
bu i kinapalalaguy nilan dua ugaidʼa nauna nakauma su sakataw a
ʼbpagunut lu kanu kubul ka malengkas i kinapalalaguy nin kumin kani
Pitru. 5 Ugaidʼa da sekanin ludep ka dinemukum bu semiling taman sa
nailay nin bun lu su unung a mapia a manga ginis. 6 Na nakatundug bun
makauma si Simiun Pitru. Daka naninggalus sekanin lemudep lu kanu
kubul a nailay nin pamun su manga mapia a ginis 7 enggu su mapia a
saput a inusal kanu ulu nu Isa al-Masih. Ugaidʼa su mapia a saput na
da makabetad lu kanu manga mapia a ginis ka nakasenggay a nalulun.
8 Daka linemudep mambu su sakataw a ʼbpagunut a nauna makauma lu
kanu kubul. Na nailay nin su entu taman sa nalitiala sekanin 9 apia da
nilan pan katuntayi su nakadalem kanu kitab a natatalanged i embibiag
ʼbpaluman su Isa al-Masih. 10 Guna su maitu na mimbalingan den su dua
kataw a ʼbpamangunut lu kanu pegkakalebenan nilan.
Su Kinabpapayagʼu Isa al-Masih kani Mariam a Taw sa Magdala
(Mataya 28:9-10; Markus 16:9-11)
11 Na ulian nu entu na si Mariam a lu pedtindeg kanu liu nu kubul a
ʼbpaguguliang na dinemukum sekanin ka sinemiling lu kanu kubul. 12 Na
nailay nin i dua kataw a malaikat a mimbanggala sa maputi a ʼbpagagayan
lu kanu nabetadan nu bangkay nu Isa al-Masih. Na su sakataw a malaikat
na sia tampal kanu naunanan nin, su sakataw menem na sia tampal
Yuhan 20
Magi NT Final draft.indb 349 3/24/2021 2:48:17 PM
k 20:17 Su manga suled sia na su ʼbpamangunut kanu Isa al-Masih.
350
kanu natuadan nin. 13 Na inidsan nilan si Mariam sa “Bai, nginan ka
ʼbpaguguliang ka?” Na nia nin inisumpat kanilan na “Aden kinemua kanu
bangkay nu Mapulu ku. Na di ku katawan u endaw nilan tampal inibetad.”
14 Na endaw i kinadtalu nin sa nia na tinemaligkud sekanin, na nailay
nin su Isa al-Masih a pedtindeg, ugaidʼa da nin makilala i entu besen ba
su Isa al-Masih. 15 Na inidsan nu Isa al-Masih si Mariam sa “Bai, nginan
ka ʼbpaguguliang ka? Entain i ʼbpanuntulen nengka?” Na nia kataw lun
ni Mariam na su pedtiakap kanu pamumulanen. Na nia nin lun inisumpat
na “Kaka, amaika seka i kinemua kanu bangkay na edtalu ka sa laki u
endaw nengka tampal inibetad ka enggu ku makua.” 16 Na nia tigʼu Isa
al-Masih sa lekanin na “Mariam.” Daka nakalengi sekanin sa nia nin
nadtalu na “Rabbuni!” Nia nin maena na gulu su entu a kadtalu a Hibru.
17 Nia menem pidtalu nu Isa al-Masih sa lekanin na “Di aku nengka pan
pegkapeti ka da aku pamun makabpapulu lu kanu Ama. Ugaidʼa makin
ka lu kanu manga suled k ku ka edtalu ka kanilan i pebpapulu aku den lu
kanu Ama ku a Ama nu bun, su Kadenan ku a Kadenan nu bun.”
18 Guna su maitu na linemu si Mariam a taw sa Magdala kanu
ʼbpamangunut kanu Isa al-Masih ka pinasabutan nin kanilan sa nia nin
pidtalu na “Nailay ku su Mapulu!” Na pinanudtulʼin bun kanilan su ngin
i pidtalu sa lekanin nu Isa al-Masih.
Su Kinabpapayagʼu Isa al-Masih kanu ʼBpamangunut sa lekanin
(Mataya 28:16-20; Markus 16:14-18; Luk 24:36-49)
19 Na kanu kinadsukilep demun kanu entu bun ba a gay a
muna-muna a gay nu padian na su ʼbpamangunut na nangalid silan
lu kanu ʼgkangalimudan nilan a walay kagina ʼgkagilekan silan kanu
ʼgkangaunutan nu manga Yahudi. Na nakatekaw demun edtindeg su Isa
al-Masih lu kanu pageletan nilan sa nia nin pidtalu kanilan na “San sa
lekanu su kalilintad.” 20 Na endaw i kinadtalu nin sa entu na inipailay nin
kanilan su lima nin enggu su takilidan nin. Na sangat a nangagalaw su
ʼbpamangunut kanu kinailay nilan kanu Mapulu. 21 Daka pidsalumanan
nin edtalu kanilan i “San sa lekanu su kalilintad. Na u ngin i kinasugu
nu Ama sa laki na maitu bun ba mambu i kapedsugu ku sa lekanu.”
22 Endaw i kinadtalu nin sa entu na iniyupan nin su ʼbpamangunut sa
Yuhan 20
Magi NT Final draft.indb 350 3/24/2021 2:48:18 PM
l 21:1 lanaw nu Tibirias Nia ped a ipembedtu lun na lanaw nu Galili.
351
nia nin pidtalu na “Talima nu den su Suti a Ruh. 23 Na apia entain i taw a
ampunen nu i dusa nin na inampun sekanin. Na apia entain menem a taw
i di nu ampunen i dusa nin na da sekanin maampun.”
24 Na kanu kinabpapayagʼu Isa al-Masih kanilan na dala matabu lu
si Tumas a bedtuan bun sa Leping a isa bun kanu sapulu enggu dua
a ʼbpamangunut lun. 25 Kagina ka maitu na pinanudtul sa lekanin nu
pedʼin a ʼbpamangunut i “Nailay nami su Mapulu!” Ugaidʼa nia nin
pidtalu sa kanilan na “Di aku a benal malitiala nia tabia na mailay ku
pan su tanda nu tutuk lu kanu lima nin enggu matiduk ku demun kanu
kemel ku taman sa maami nu lima ku demun su takilidan nin.”
26 Na kanu ulian nu nakapitu gay na su ʼbpamangunut na lu menem
silan kanu ʼgkangalimudan nilan a walay. Na nangalid silan enggu
kapedʼilan den si Tumas. Na nakatekaw menem edtindeg su Isa al-Masih
lu kanu pageletan nilan sa nia nin pidtalu na “San sa lekanu su kalilintad.”
27 Daka pidtalu nin kani Tumas i “Itidukʼengka den su kemelʼengka sia
kanu lima ku enggu ilay ka sa mapia taman sa iami nengka den su lima
nengka sia kanu takilidan ku. Da ka den man pendua-dua ka palitiala ka
den.” 28 Nia nadtalu ni Tumas sa lekanin na “Mapulu ku enggu Kadenan
ku!” 29 Na nia pidtalu nu Isa al-Masih sa lekanin na “Nalitiala ka den
saguna kagina nailay aku nengka den. Mapia den a benal kanu manga
taw u ʼbpalitiala apia dala aku nilan mailay.”
30 Na madakel pan a manga tanda a pinggula nu Isa al-Masih sia
kanu kaadapan nu ʼbpamangunut sa lekanin i da den makasulat kanu
nia a kitab. 31 Ugaidʼa su namakasulat menem sia na inisulat asalʼa
makapalitiala kanu sa su Isa na sekanin su Masih a Tunggalʼu Kadenan
enggu asalʼa sia makanggulalan kanu kasaligʼu na makatalima kanu sa
bagu a uyag-uyag sia kanu ingala nin. 21 1 Kanu ulian nu entu na mibpapayag ʼbpaluman su Isa al-Masih
kanu ʼbpamangunut sa lekanin lu kanu lanaw nu Tibirias. l Na
maya ba i nanggula. 2 Kanu entu ba na nangatimu si Simiun Pitru,
si Tumas a bedtuan sa Leping enggu si Nataniel a taw sa Kana a
sakupʼa Galili apegʼu manga wata ni Zabidi enggu su dua kataw pan
a ʼbpamangunut kanu Isa al-Masih. 3 Na nia pidtalu ni Simiun Pitru
kanilan na “Manginseda aku pan.” Nia nilan pidtalu na “Munut kami
Yuhan 20 , 21
Magi NT Final draft.indb 351 3/24/2021 2:48:18 PM
352
sa leka.” Na nageda silan sa awang ka ginemanat silan ugaidʼa kanu
nalalamagan na da a benal nakua nilan a seda.
4 Na kanu kinagkapita na midtindeg su Isa al-Masih lu kanu adteban
ugaidʼa da sekanin makilala nu ʼbpamangunut sa lekanin. 5 Na nia
nin pidtalu kanilan na “Manga dua na suled, aden nakua nu a seda?”
Nia nilan inisumpat na “Da.” 6 Nia pidtalu nu Isa al-Masih kanilan na
“Iulugʼu i ambitʼu a nan san tampal sa kawanan na awangʼu ka makakua
kanu.” Na iniulugʼilan mambu su ambitʼilan na da ka pan ba ka di nilan
den ʼgkagaga penggandel su ambitʼilan sabap kanu kadakelʼu seda.
7 Guna su maitu na su ʼbpagunut a ipegkalimu nu Isa al-Masih na
pidtalu nin kani Pitru i “Su Mapulu i entu.” Na kanu entu ba na da
makambanggala si Simiun Pitru. Na endaw i kinakinegʼin sa su Mapulu
i entu na mimbanggala ka tinemibpu lu kanu ig ka pebpawangan nin.
8 Na su ped mambu a ʼbpamangunut na linemu bun silan a inipatundan
nilan bu kanu awangʼilan su ambitʼilan a napenu na seda kagina dikena
bun gaid mawatan su adteban ka siyawpulu kamitru bu i kawatan nin.
9 Guna silan makatepad na nailay nilan i pembaga den su uling a
nabetadan den na seda enggu aden bun pan. 10 Nia pidtalu nu Isa al-Masih
kanilan na “Itʼu sia i kaped kanu nakua nu a seda.” 11 Daka sinemampaw
si Simiun Pitru lu kanu awang ka ginandelʼin su ambit a napenu na
mangasela a seda ka initepadʼin. Na nia kadakelʼu manga seda a entu na
magatus enggu limapulu enggu telu. Na apia maitu su kadakelʼu manga
seda a entu na da bun makisi su ambit. 12 Na nia pidtalu nu Isa al-Masih
kanilan na “Sia kanu ka edtilagad kanu.” Na katawan nilan i sekanin
su Mapulu na ʼgkalilinian nilan sekanin mangingidsa u saben-sabenal
a entain ba sekanin ugaidʼa dala isa bu a nakatika lun midsa. 13 Na
sinemupeg su Isa al-Masih ka kinua nin su pan enggu su seda ka inenggay
nin kanilan. 14 Na iganat kanu kinapambibiag lun ʼbpaluman na nia den
ba i ikatelu a kinabpapayagʼu Isa al-Masih kanu ʼbpamangunut sa lekanin.
15 Guna su nakapasad den silan edtilagad na inidsan nu Isa al-Masih
si Simiun Pitru sa “Simiun a wata ni Yuhan, su kapegkalimu nengka sa
laki na lawan pan kanu kapegkalimu nilan?” Nia inisumpatʼi Pitru
sa lekanin na “Uway, Mapulu. Katawan nengka i ipegkalimu ku seka.” Nia
pidtalu nu Isa al-Masih sa lekanin na “Pakan ka su manga bili-bili ku a
pipis.” 16 Na inidsan menem sekanin ʼbpaluman nu Isa al-Masih sa “Simiun
a wata ni Yuhan, benal a ipegkalimu aku nengka?” Nia inisumpatʼi Pitru
Yuhan 21
Magi NT Final draft.indb 352 3/24/2021 2:48:19 PM
353
sa lekanin na “Uway mambu, Mapulu. Katawan nengka i ipegkalimu ku
seka.” Nia menem pidtalu nu Isa al-Masih sa lekanin na “Tuganul ka su
manga bili-bili ku.” 17 Na inidsan nin menem sekanin sa “Simiun a wata
ni Yuhan, saben-sabenal a ipegkalimu aku nengka?” Na nia den ba i
ikatelu a kinaidsa nin lun. Na sinemegad su manggiginawa ni Pitru sabap
sa nakatelu den idsai nu Isa al-Masih sa “Ipegkalimu aku nengka?” Na
nia nakasumpatʼi Pitru na “Mapulu, ʼgkatawan nengka bun su langun.
Katawan nengka i ipegkalimu ku seka.” Nia pidtalu nu Isa al-Masih sa
lekanin na “Pakan ka su manga bili-bili ku. 18 Na kanu manguda ka pan
na seka i pembalud kanu pakutʼengka enggu ʼbpelalakaw ka sa apia endaw
i kiugʼengka. Ugaidʼa saben-sabenal a pedtalun ku sa leka i sa kagkatua
nengka na betelen nengka su lima nengka enggu salakaw den a taw i
malud sa leka taman sa iten ka nin sa dalepa a di nengka ʼgkalilinian.”
19 Pidtalu nu Isa al-Masih i entu ka pinakatawan nin i maitu ba i ukit a
kaimatay kani Simiun Pitru a makapayagʼin su sigay nu Kadenan. Na kanu
kinadtalu nin sa entu na pidtalu nin kani Pitru i “Unut ka sa laki.”
20 Na kanu kinalengi ni Pitru na nailay nin i pedtundug su ʼbpagunut
a ipegkalimu nu Isa al-Masih. Na sekanin su ʼbpagunut a sinemandang
masupeg kanu lalebʼu Isa al-Masih kanu kapenggabi nilan ka minidsa lun
sa “Mapulu, entain i temipu sa leka?” 21 Na endaw i kinailay ni Pitru kanu
entu a ʼbpagunut na nia pidtalu ni Pitru kanu Isa al-Masih na “Mapulu,
sekanin, na ngin menem i manggula nin?” 22 Nia pidtalu nu Isa al-Masih
sa lekanin na “Amaika kiugan ku a bibiag pamun sekanin taman sa
kambalingan ku, na liu ka den sa entu. Unut ka bu sa laki.” 23 Na guna
su maitu na nakalapat su bitiala kanu manga suled sa paginugut sa di
matay su entu a ʼbpagunut ugaidʼa dikena nia pidtalu nu Isa al-Masih i
di sekanin matay ka nia nin man pidtalu na “Amaika kiugan ku a bibiag
pamun sekanin taman sa kambalingan ku, na liu ka den sa entu.”
24 Na entu ba su ʼbpagunut a sinemulat kanu nia a kitab enggu
pedsaksi lun. Na katawan nami i benal su inidsaksi nin.
25 Na madakel pan i kaped a pinggula nu Isa al-Masih. Na amaika
inisulat bu langun su entu na su kalangan ku lun na di malengan sia sa
dunia su manga libelu a sinulatan lun.
Wassalam
Yuhan 21
Magi NT Final draft.indb 353 3/24/2021 2:48:20 PM
354
Su Manga Pinggalebek'u
Manga Sinugu nu
Isa al-Masih
Magi NT Final draft.indb 354 3/24/2021 2:48:21 PM
355
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na nia sinemulat kanu nia a kitab na su mama a bedtuan sa Luk, isa sekanin
a duktur a ʼbpaginugut kanu Kadenan. Su nia na ikadua a inisulatʼin a kitab.
Pantag i nia kanu pinggalebekʼu manga sinugu nu Isa al-Masih. Su manga
sinugu na silan su napamili nu Isa al-Masih a makapayapat kanu kadtalu nu
Kadenan iganat sa Awrusalim taman den kanu pat a pisukʼu dunia. Madakel
i nanggula kanu nia a kitab i nambamatan demun ni Duktur Luk.
Nakadalem kanu nia a kitab su kinaludsu nu lumpukan nu ʼbpamaginugut
kanu Isa al-Masih lu sa Awrusalim enggu su kinapamungkaid kanilan nu
ʼgkangaunutan nu manga Yahudi a sabapan nu kinabpapalakʼilan a sabapan
bun nu kinapayapatʼu Mapia a Tutuma pantag kanu Isa al-Masih. Na isa
kanu ʼbpamungkaid kanu ʼbpamaginugut na bedtuan sa Bulus. Ugaidʼa guna
sekanin ʼbpayagi nu Isa al-Masih na nabaluy sekanin a naginugut kanu Isa
al-Masih taman sa pinamili nin sekanin a makapayapat kanu Mapia a Tutuma
kanu manga Yahudi taman den kanu manga taw a dikena-Yahudi.
Ulian nu entu na isa den si Bulus a ʼbpamungkaidanan apeg den nu ped
a manga sinugu nu Isa al-Masih sabap kanu kapebpayapatʼilan kanu Mapia a
Tutuma ugaidʼa sia kanu tabangʼu Suti a Ruh a ebpun kanu Kadenan na
ʼgkalipuasʼilan su entu taman sa pegkadakel-pegkadakel bun su ʼbpamaginugut
kanu Isa al-Masih.
Magi NT Final draft.indb 355 3/24/2021 2:48:21 PM
356
a 1:5 Su Yahiya na sekanin su nabi a nanalawat sa ig kanu manga taw a pegkiug pedtaubat kanu
b manga kabaladusan nilan. 1:5 Nia maena nu salawatan kanu kanu Suti a Ruh na lemangkap sa lekanu su Suti a Ruh.
Su Suti a Ruh a Inibpasadʼu Kadenan 1 1 Sa leka mapulu a Tiupilus: Kanu nauna a inisulat ku na pidsinantal
ku su langun nu pinggula nu Isa al-Masih enggu su inipamandu nin
2 taman den sa kanu kinabpapulu sa lekanin lu sa sulega ulian nu
kinapamapata nin sia nakanggulalan kanu Suti a Ruh kanu manga
sinugu a pinamili nin. 3 Na madakel i kinabpapayagʼin kanu manga sinugu
nin kanu dalemʼu nakapatpulu gay ulian nu kinapatay nin enggu
kinambibiagʼin ʼbpaluman. Na madakel i amadan sa saben-sabenal a
mimbibiag sekanin ʼbpaluman. Na kanu entu ba a manga gay, na nia
nin pidsinantal kanilan na su pantag kanu kapendatu nu Kadenan.
4 Na gagalu na kapedʼu Isa al-Masih su manga sinugu nin na
inibpaliugatʼin kanilan i “Di nu gemanati su Awrusalim ka angati nu su
Suti a Ruh a inibpasadʼu Ama a mana su nakinegʼu den sa laki. 5 Na
su Yahiya a na nia nin inipanalawat na ig ugaidʼa pila gay bu saguna
na salawatan kanu menem kanu Suti a Ruh.” b
Su Kinapabpapulu kanu Isa al-Masih
6 Na guna den mangalimud su manga sinugu nin na inidsa nilan kanu
Isa al-Masih i “Mapulu, ipembalingan nengka den kanu nia a timpu su
kandatu tanu a manga taw a Israil?” 7 Na nia nin inisawal kanilan na “Di
den nasisita a kasabutan nu pan su kutika atawa ka gay a inadilʼu Ama
kanu kanggula nin kanu entu a kahanda nin. 8 Ugaidʼa makatalima kanu
sa kabarakatan amaika makatingguma den sa lekanu su Suti a Ruh. Na
makapangimbenalʼu su makapantag sa laki sia sa Awrusalim, sa lusudʼa
Yudia enggu Samaria taman den kanu pat a pisukʼu dunia.”
9 Guna nin mapasad edtalu su entu na pinabpapulu den sekanin lu sa
sulega. Na gay nin pebpapulu na pedtingadan nilan bun sekanin taman
sa dala nilan den mailay ka nakadalung den kanu gabun. 10 Na gagalu
nu kapedtingada nilan lun na nakatekaw demun midtindeg kanu ubay
nilan i dua kataw a malaikat a mimbalegkas sa maputi. 11 Na nia nilan
pidtalu na “Sekanu a manga taw sa Galili, nginan ka pedtindeg kanu san
Su Manga Pinggalebek 1
Magi NT Final draft.indb 356 3/24/2021 2:48:22 PM
357
c 1:20 Ebpun i nia sia kanu Manga Sengal d 69 ayat 25 sia kanu Kitab Zabur. 1:20 Ebpun i nia sia kanu Manga Sengal 109 ayat 8 sia kanu Kitab Zabur.
a pedtingada sa langit? Su Isa a nan a pinabpapulu lu sa sulega ganat sia
sa lekanu na maya bun ba i kambalingan nin sa mana bun su kinailay
nu lun kanu kinabpapulu lun.”
Su Kinapamili kanu Matias a Makasambi kanu Yahuda Iskalia
12 Na mimbalingan den mambu su manga sinugu nu Isa al-Masih lu
sa Awrusalim ebpun kanu bakuludʼu Ulibus a manga sakakilu i kawatan
nin. 13 Na guna su nakauma den silan sa Awrusalim na minanik silan
lu kanu bilik a pedtumpan nilan. Na su entu ba na si Pitru, si Yuhan,
si Yakub, si Anduk, si Pilipus, si Tumas, si Bintulumi, si Mataya, si
Yakub a wata ni Alpayus, si Simiun a ʼbpaninindeg kanu dalepa enggu
si Yahuda a wata ni Yakub. 14 Na tatap den silan pedtatagapeda sa
kabpangeni-ngeni a kapedʼilan su manga babay apeg den ni Mariam a
ina nu Isa al-Masih taman kanu manga ali nin a mama.
15 Aden isa a gay a mindidilimudan su ʼbpamaginugut kanu Isa
al-Masih a manga magatus enggu duapulu i kadakelʼin. Na midtindeg si
Pitru kanu lukʼilan ka nia nin pidtalu na 16 “Manga lusud ku sa tian, dait
man a matuman su nakadalem kanu kitab a mana su kadtalu nu Suti
a Ruh kanu paganay pan a sia nakanggulalan kanu Daud makapantag
kanu Yahuda a tinemutulu sa kinasigkem kanu Isa al-Masih. 17 Pinamili
bun sekanin nu Isa al-Masih a madtagapeda nami kanu nia a galebekan
a inenggay nu Kadenan sa lekami.”
18 Na inipamasa nu nia a mama sa lupa su pasa nu katipu nin. Lu
bun ba sekanin naulug a nakabudsud a mimbetu i tian nin taman sa
nakabudsayak su tinay nin. 19 Natawan nu langun nu ʼbpamegkaleben
sia sa Awrusalim su entu a nanggula. Daka binedtuan nilan su entu a
lupa sa Akildama sa basa nilan a nia nin maena na ‘Su lupa a naigisan
na lugu.’
20 Pidtalu pan ni Pitru i “Nakasulat bun kanu Kitab Zabur i
‘Dait a awan su pegkalebenan nin
enggu dala ʼgkaleben lun apia sakataw.’ c
Nakasulat bun i
‘Dait a kasambian na ped su lekanin a galebekan.’ d
Su Manga Pinggalebek 1
Magi NT Final draft.indb 357 3/24/2021 2:48:23 PM
358
e 2:1 Su kanduli a bedtuan sa Pintikus na ipedsela-sela i entu kanu ikalimapulu a gay maipus
su Kapegkanduli kanu Pan a Dala Pakembangʼin. Nia bun ba su kapedsela-sela nu manga taw a
Yahudi sa kapegkasabpetf ʼilan sa bantad. 2:3 Su apuy sia na iniukit bu sa bayuk, dikena matakapala a apuy a pakatutung.
21 “Kagina ka maitu na dait a mamili tanu sa makasambi kanu
galebekan nu Yahuda. Nia dait na su taw a nadtagapeda tanu bun kanu
dalemʼu kinadtatagapeda tanu kanu Mapulu a su Isa al-Masih, 22 iganat
kanu kinapanalawatʼu Yahiya taman kanu kinabpapulu kanu Isa
al-Masih lu kanu sulega. Su mapamili na mabaluy a madtagapeda tanu a
makapangimbenal kanu kinambibiag ʼbpaluman nu Isa al-Masih.”
23 Guna su maitu na namili silan sa dua kataw a kapamilian nilan,
su entu na si Yusup a bedtuan bun sa Barsabas enggu pedtawagen
bun sa Yustus enggu su sakataw na si Matias. 24 Na nangeni-ngeni su
ʼbpamaginugut sa “Mapulu, katawan nengka su dalemʼu atay nu langun
nu taw. Ipailay nengka sa lekami u entain i pinamili nengka kanu
dua kataw a nia 25 a mabaluy a masugu nengka a makasambi kanu
galebekan nu Yahuda a tinagakʼin ka lu den sekanin kanu dalepa a
wagib a kabetadan nin.”
26 Daka mimbunuta silan, na nia nilan nabunut na su ngala ni Matias
a makauman kanu sapulu enggu isa a manga sinugu.
Su Kinalangkapʼu Suti a Ruh 2 1 Na guna mauma su kanduli a bedtuan sa Pintikus e na
mindidilimudan su langun nu ʼbpamaginugut kanu Isa al-Masih.
2 Na nakatekaw demun i aden matanug a uni a ganat sa sulega a
manabia ka pan i mana dagusʼu mabagel a sambel. Na nakapenu i entu
lu kanu ludepʼu walay a pindidilimudan nilan. 3 Na aden nakatingguma
a mana kalegʼa apuy f a nakabpipitas a nakatuki kanu uman i isa kanilan.
4 Na langun nilan na linangkapan nu Suti a Ruh. Daka nakadtalu silan sa
embias-bias a basa sabap kanu Suti a Ruh a linemangkap kanilan.
5 Kanu entu ba a timpu na aden manga balaagama a Yahudi lu sa
Awrusalim a nakabpun kanu embala-bala a dalepa sa dunia. 6 Guna
nilan makineg su uni a entu na madakel kanu manga taw a entu i
linemu kanu ʼbpamaginugut. Na sangat a nabulibug silan sabap sa
nakinegʼilan a pamakadtalu su ʼbpamaginugut kanu basa na uman i isa
kanilan. 7 Na nangagaip silan taman sa nia nilan nadtalu na “Dikena
Su Manga Pinggalebek 1 , 2
Magi NT Final draft.indb 358 3/24/2021 2:48:24 PM
359
g 2:7 Su manga taw a nia a ʼbpamaginugut a pedtalu-talu sa embias-bias a basa na di dait a
makadtalu sa embias-bias a basa kagina salakaw su basa nilan a manga taw sa Galili.
ba langun nilan na manga taw sa Galili? g 8 Panun a entu ka ʼgkakineg
tanu silan a pakadtalu sa kanu basa nu uman i isa sa lekitanu?
9 Sekitanu na ganat kanu embala-bala a dalepa, su ped na lu pan ebpun
sa Partia, Midia, Ilam enggu su ped menem na taw sa Misuputamia,
Yudia, Kapadusia taman den sa Puntus enggu Asia. 10 Su ped menem
na ganat sa Prigia enggu Pampilia, Egypt enggu sa manga dalepa a
sakupʼu Libya a masiken sa Sirin. Su ped menem na manga ana a ebpun
sa Ruma magidsan i Yahudi enggu dikena-Yahudi a minunut sa agama
na Yahudi. 11 Aden bun ebpun sa Krita enggu Arabia. Na ʼgkakineg tanu
silan a pedtalu sa basa tanu pantag kanu manga masela a pinggula nu
Kadenan.” 12 Sangat a nangagaip silan enggu ʼbpagitungen nilan a benal
su entu taman sa namakapamagidsaya silan sa “Ngin basi i maena nu
nia ba?” 13 Ugaidʼa su ped na ʼbpamedsudi sa nia nilan pedtalun na
“ʼGkangalangut bu i nan a manga taw.”
Su Kinapangusiatʼi Pitru kanu Madakel a Taw
14 Daka midtindeg si Pitru apegʼu sapulu enggu isa pan a pinamili a
masugu nu Isa al-Masih ka pidtalu nin sa matanug i “Manga pagidsan ku
a Yahudi enggu langun nu sekanu a ʼbpamegkaleben sia sa Awrusalim,
pakikineg kanu sa mapia ka patuntayan ku sa lekanu u ngin i nia ba.
15 Dikena ʼgkangalangut su nia a manga taw a mana su ʼgkapagitungʼu
ka ikasiyaw pamun sa mapita saguna! 16 Ugaidʼa ʼgkanggula den ba a nia
su kadtalu nu Nabi Joel a
17 ‘Nia kadtalu nu Kadenan na kanu manga mauli a gay
na palangkapen ku su Suti a Ruh ku kanu langun
nu tribu.
Su manga wata nu magidsan i babay-mama na
makapayagʼilan su kadtalu nu Kadenan.
Su manganguda nu a mama na ʼbpayagan silan enggu
su mangatua menem a mama na padtaginepen ku.
18 Na su entu ba a manga gay na palangkapen ku su Suti
a Ruh ku kanu manga ulipen ku magidsan i
babay-mama enggu makapayagʼilan su kadtalu ku.
Su Manga Pinggalebek 2
Magi NT Final draft.indb 359 3/24/2021 2:48:24 PM
360
h 2:17-21 Ebpun i nia sia kanu Kitab a Inisulati ʼu Nabi Joel 2 ayat 28 taman sa 32. 2:25-28 Ebpun i nia sia kanu Manga Sengal 6 ayat 8 taman sa 11 sia kanu Kitab Zabur.
19 Na mapailay aku sa manga makasabalang sa kawang-kawangan
enggu manga tanda sia kanu liwawaw na dunia. Maaden su
lugu, su apuy enggu su makapal a bel.
20 Su senang na ʼgkalibuteng enggu su ulan-ulan na ʼgkaliga sa
mana lugu bagu makatingguma su timpu nu kapangukumʼu
Kadenan, su balapantag a benal a gay a da pagidsan nin.
21 Na apia entain i semupeg kanu Mapulu na malipuas.’ h
22 “Manga pagidsan ku a taw sa Israil, pakikinegʼu su nia a manga
katigan. Su Isa a taw sa Nasarit na saben-sabenal a ebpun sekanin kanu
Kadenan. Na nia nin amadan na su kabarakatan a inenggay sa lekanin
nu Kadenan sa pakagaga sekanin penggula sa kagaipan enggu manga
tanda. Na saben-sabenal a nambamatan nu su entu. 23 Na sia luyud kanu
kahanda nu Kadenan na inipalad sekanin san sa lekanu. Inipatutukʼu
kanu kayu a pinambalawaga ka pinaimatayan nu kanu manga taw a
pamakasibay. 24 Ugaidʼa pinambibiag sekanin nu Kadenan ʼbpaluman
kagina saben-sabenal a su kapatay na da kawagibʼin sa lekanin. 25 Ka
nia man naalungʼu Daud pantag kanu Isa al-Masih na
‘Nailay ku su Kadenan a Mapulu ku a tatap sia kanu ubay ku,
na di aku magkeleng-keleng ka pedtapiden aku nin.
26 Kagina ka maitu na ʼgkagalaw a benal su atay ku taman
sa pakalalis aku sa kapia na ginawa ku. Na apia matay
aku pan na aden pamun inam ku.
27 Kagina di aku nengka tagaken kanu dalepa nu manga minatay
taman sa di nengka padtadayn a maledak su Suti nengka.
28 Inipailay nengka sa laki su lalan ʼbpawang kanu uyag-uyag.
Na amaika san aku bu kanu adapan nengka na sangat a
pagkagalawn aku nengka.’ i
29 “Manga lusud ku sa tian, dikena man nia pedtalun nu kaapuan tanu
a su Daud su ginawa nin ka minatay bun sekanin taman sa inilebeng,
na san pamun su kubulʼin sampay saguna. 30 Ugaidʼa sabap sa nabi su
Daud na katawan nin su pasadʼu Kadenan sa lekanin a isa kanu manga
muliataw nin na mabaluy a datu a pagidsan sa lekanin. 31 Tembu
naalungʼin su da pan manggula pantag kanu kambibiag ʼbpaluman nu
Su Manga Pinggalebek 2
Magi NT Final draft.indb 360 3/24/2021 2:48:25 PM
361
j 2:31 Masih Nia paginugutʼu manga taw a Israil na isa kanu tupu nu Daud i pandatun nu Kadenan. Su
entu ba a datu su mapambaya-baya kanilan kanu manga kuntela nilan enggu endatu sekanin taman sa
taman. Na nia nilan ibedtu kanu ʼbpagangapan nilan a datu a su tupu nu Daud na Masih. Su kadtalu a
Masih sa basa a Hibru na mashiach a nia nin maena na binubusan sa lana kagina sia kanu adat-betadʼu
manga taw a Yahudi na su ʼgkapamili nu Kadenan a endatu, ʼbpangurban atawa ka nabi na pembubusan
sa lana su ulu nin sa tanda a pedsanganan sa bagel. Madakel pan i kasabutan tanu makapantag kanu
Masih sia kanu Maena nu Mangadalem a Kadtalu kanu Kitab a mailay k k anu kapupusan nu nia a kitab. 2:34-35 Ebpun i nia sia kanu Manga Sengal 110 ayat 1 sia kanu Kitab Zabur.
Masih j a di tagaken kanu dalepa nu manga minatay enggu di padtadayn
nu Kadenan a maledak.
32 “Na saksi kami langun kanu kinapambibiag ʼbpaluman nu Kadenan
kanu Isa. 33 Inibetad sekanin nu Kadenan sia tampal kanu kawanan nin.
Inenggay nu Kadenan sa lekanin su Suti a Ruh a inibpasadʼin ka enggu
nin menem makapalangkap sa lekami a mana su ʼgkakinegʼu enggu su
ʼgkailay nu a nia. 34 Na dikena man su Daud i mibpapulu sa matakapala
lu sa sulega ugaidʼa sekanin i midtalu sa
‘Pidtalu nu Kadenan a Mapulu kanu Mapulu ku i
“Ayan ka sia tampal kanu kawanan ku
35 taman sa pasugiuden ku su manga kuntela nengka
kanu paladʼu ay nengka.” ’ k
36 Kagina ka maitu na dait a katuntayan nu manga taw a Israil i su Isa a
nia a initutukʼu lu kanu kayu a pinambalawaga na binaluy nu Kadenan
a Mapulu enggu Masih.”
Su Kinadtaubatʼu manga Taw a Nakakineg kanu Katigan ni Pitru
37 Na guna makinegʼu manga taw su entu a katigan ni Pitru na sangat
a napalian su atay nilan taman sa nia nilan nadtalu kani Pitru enggu
kanu ped pan a manga sinugu nu Isa al-Masih na “Manga lusudʼami
sa tian, ngin i dait a enggulan nami?” 38 Na nia inisawalʼi Pitru na
“Edtaubat kanu enggu dait a mapasalawat i uman i isa sa lekanu kanu
ingala nu Isa al-Masih ka enggu maampun su kadusan nu enggu
matalima nu su Suti a Ruh a inggay nu Kadenan sa lekanu. 39 Kagina su
pasad na kanu langun nu taw a inenggatʼu Kadenan tanu a Mapulu sa
kaunut sa lekanin, na sekanu su entu taman kanu manga muliataw nu
enggu su manga taw a lu kanu manga ped pan a dalepa.”
40 Na madakel pan i pidtalu ni Pitru kanilan taman sa inibpaliugatʼin
kanilan i “Abungi nu i masiksa kanu a mana su manggula nu manga
Su Manga Pinggalebek 2
Magi NT Final draft.indb 361 3/24/2021 2:48:26 PM
362
l 2:42 Su kapedtebi-tebi sa pan na nia nin maena na su kapedtatagapeda nilan pegkan a lusud
sia ba su kapedtebi-tebi sa pan a tademan kanu kinanggihadʼu Isa a m l-Masih kanu umulʼin. 2:46 Su Suti a ʼBpagagaman na satiman bu ka lu bu sa Awrusalim. Lu bu ba pegkurban
kanu Kadenan su manga taw a Yahudi. Mapakay bun a lu ba ʼbpangeni-ngeni. Madakel pan i
kasabutan tanu makapantag kanu Suti a ʼBpagagaman sia kanu Maena nu Mangadalem a Kadtalu
kanu Kitab a mailay kanu kapupusan nu nia a kitab.
taw a pamakasibay.” 41 Daka napasalawat su langun nu tinemalima
kanu katigan ni Pitru. Na kanu entu bun ba a gay na manga telu ngibu i
kadakelʼu nakauman kanilan maginugut kanu Isa al-Masih.
Su Kabpaguyag-uyagʼu ʼBpamaginugut
42 Na ʼbpakikinegen nilan a benal sa mapia taman sa ʼbpagunutan
nilan su panduan nu manga sinugu nu Isa al-Masih. Na namagisa-isa
silan kanu ped pan a ʼbpamaginugut. Pedtatagapeda bun silan sa
kapedtebi-tebi sa pan l taman sa isa bu su kabpangeni-ngeni nilan.
43 Sabap kanu madakel a kagaipan enggu manga tanda a nanganggula
a sia nakanggulalan kanu manga sinugu na naadenan na gilek su
madakel a taw kanu Kadenan. 44 Na su langun nu namaginugut kanu
Isa al-Masih na tatap pedtatagapeda enggu ʼbpamagenggaya silan kanu
langun nu kaaden nilan. 45 Na aden mibpapasa sa manga lupa nilan
taman kanu manga ped pan a kaaden nilan ka pinamagumun nilan i
entu sia luyud kanu ngin i nasisita nu uman i isa. 46 Na uman-uman
gay na pedtatalabuka silan lu kanu lama-lama nu Suti a ʼBpagagaman m
enggu pedtimu-timu bun silan lu kanu manga walay nilan a
ipenggulalan nilan su kapedtebi-tebi sa pan enggu ʼbpamagenggaya silan
sa pegken sa maluwag kanu atay nilan taman sa ʼgkangapia a benal i
ginawa nilan. 47 Na pebpugin nilan su Kadenan enggu ʼbpagadatan silan
nu langun nu taw lu. Uman-uman gay na pedsisinggumanan bun nu
Kadenan su kadakelʼu ʼbpamaginugut kanu Isa al-Masih.
Su Kinalakaw nu Mama a Di Pakalakaw 3 1 Kanu isa a gay na linemu si Pitru enggu si Yuhan kanu lama-lama
nu Suti a ʼBpagagaman sa uras a ikatelu sa malulem a kutika na
kabpangeni-ngeni. 2 Na aden lu ba mama a naitʼin den gememaw su di
nin kalakaw a lu kanu bengawan nu Suti a ʼBpagagaman a binedtuan
sa ‘Mapia a Bengawan.’ Uman-uman gay na ʼbpananggiten den sekanin
Su Manga Pinggalebek 2 , 3
Magi NT Final draft.indb 362 3/24/2021 2:48:28 PM
363
lu ba ka enggu pakapamangeni sa kuleta kanu manga taw a ʼbpeludep
ʼbpeluakat kanu Suti a ʼBpagagaman.
3 Na guna nin mailay si Pitru enggu si Yuhan a ʼbpeludep kanu Suti
a ʼBpagagaman na pinangenian nin silan. 4 Daka pidtulikan sekanin
ni Pitru enggu Yuhan. Na nia pidtalu ni Pitru sa lekanin na “Edtuliki
kami!” 5 Daka pidtulikan nin mambu silan ka ʼgkapangingalapʼin i aden
makaenggay nilan lun. 6 Ugaidʼa nia pidtalu ni Pitru sa lekanin na “Dala
bulawan ku atawa ka pilak ugaidʼa inggay ku sa leka u ngin i aden
sa laki. Na sia kanu ingala nu Isa al-Masih a taw sa Nasarit na lakaw
ka!” 7 Daka kinawa nin kanu kawanan a lima nin su mama a entu ka
pinadtindegʼin. Na midsambuta demun i kinagkabagelʼu embuku-bukuan
nu ay nin 8 taman sa mibpakulut sekanin temindeg ka linemakaw.
Na minunut sekanin lemudep kanilan lu kanu Suti a ʼBpagagaman a
pakabpapaundu ʼbpelakaw enggu pebpugi kanu Kadenan.
9 Na guna sekanin mailay nu manga taw a ʼbpelakaw enggu
pebpugi kanu Kadenan 10 na nakilala nilan i sekanin su mama a
entu a ʼbpamangeni a ʼbpagagayan bu lu kanu bengawan nu Suti a
ʼBpagagaman a binedtuan sa Mapia a Bengawan. Na sangat a nangagaip
silan kanu nanggula nu mama a entu.
Su Usiatan ni Pitru lu kanu Pala-pala nu Suti a ʼBpagagaman
11 Na gagalu nu kapedsagedʼu mama kani Pitru enggu Yuhan lu
kanu pala-pala nu Suti a ʼBpagagaman a bedtuan sa Pala-pala nu
Ragya Sulaiman, na pinalalaguyan silan semupegʼu madakel a taw
ka sangat a nangagaip silan. 12 Na guna mailay ni Pitru i entu na nia
nin pidtalu kanu manga taw na “Manga lusud ku sa tian a manga
Israil, nginan ka ʼgkangagaip kanu sa nanggula a nia enggu enduken
ka ʼgkadtulikan kami nu? Ngin i kataw nu lun, sabap kanu bagel enggu
kaikelasʼami na nakapalakaw nami su mama a nia? 13 Dait a kasabutan
nu i saben-sabenal a su Kadenan nu manga kalukesan tanu a su
Ibrahim, Iskak enggu Yakub i napapangimpulu kanu sinugu nin a su
Isa al-Masih. Inipaladʼu sekanin enggu inikiasʼu kanu adapan ni Pilatu
apia papembaya-bayan den sekanin ni Pilatu. 14 Inikiasʼu man su suti
enggu matidtu ka nia nu pinangeni a makaliu na su mama a talibunu.
15 Inimatayan nu su nabpunan nu umul ugaidʼa pinambibiag sekanin nu
Kadenan kanu kinapatay nin. Na sekami ba su nakadsaksi kanu nia ba.
Su Manga Pinggalebek 3
Magi NT Final draft.indb 363 3/24/2021 2:48:29 PM
364
n 3:22 Ebpun i nia sia kanu Diutirunumi 18 o ayat 15 sia kanu Kitab Taurat. 3:23 Ebpun i nia sia kanu Diutirunumi 18 ayat 19 enggu Libitikus 23 ayat 29 sia kanu
p Kitab Taurat. q 3:25 Ebpun i nia sia kanu Manga Awal 22 ayat 18 sia kanu Kitab Taurat. 3:26 su panunugun nin a su Isa al-Masih Mailay i nia sia kanu Kitab a Inisulatʼu Nabi
Isayas 49 ayat 5 taman sa 6; 50 ayat 10; 52 ayat 13; 53 ayat 2 enggu 11.
16 Na saben-sabenal a su kabarakatan nu Isa al-Masih enggu su salig sa
lekanin i napagkapia sia kanu adapan nu kanu mama a nia a kilala nu a
benal.
17 “Manga lusud ku sa tian, ʼgkatawan ku i sekanu taman kanu
ʼgkangaunutan nu na pinggula nu i entu kagina da nu katuntayi sa
mapia u entain su Isa. 18 Ugaidʼa kanu entu a pinggula nu, na natuman
su kadtalu nu Kadenan a sia nakanggulalan kanu manga nabi a dait a
malasay su Masih.
19 “Kagina ka maitu na edtaubat kanu taman sa sangul kanu
kanu Kadenan asalʼa maampun su kabaladusan nu. 20 Na palilintaden
nu Kadenan su atay nu enggu sugun nin san su Isa a inibetadʼin a
Masih a makandatu sa lekanu. 21 Ugaidʼa nasisita a lu demun pan
sekanin sa sulega taman a di pan mauma su kutika nu kapembagu
nu Kadenan kanu langun-langun a mana su inipayagʼin kanu manga
nabi kanu paganay pan. 22 Na nia man kadtalu nu Nabi Musa na ‘Su
Kadenan a Mapulu na pasuguan kanu nin sa nabi a maya bun ba sa
laki a sia bun makabpun sa lekitanu a tribu. Na dait a pakikinegen nu
su langun na edtalun sa lekanu nu nabi a entu.’ n 23 Nia pan kadtalu
nu Nabi Musa na ‘Apia entain i dili makikineg kanu entu a nabi na
maawa sekanin sia kanu manga taw nu Kadenan taman sa mabinasa
sekanin.’ o 24 Na apia su ped a manga nabi iganat den kanu Nabi Samuil
taman den kanu manga nauli pan sa lekanin a nabi na naalungʼilan
bun su ʼgkanganggula kanu nia a manga timpu. 25 Sekanu su manga
muliataw nu manga nabi enggu kaped kanu kanu kapasadan nu
Kadenan a inenggay nin kanu manga lukesʼu sa nia pidtalu nu Kadenan
kanu Ibrahim na ‘Kapalihalan su langun nu bangsa sia sa dunia sia
makanggulalan kanu tupu nengka.’ p 26 Kagina ka maitu na sinugu nu
Kadenan su panunugun q nin a su Isa al-Masih sia muna sa lekanu a
manga Yahudi asalʼa kapalihalan kanu nin sa kapataligkudʼin sa lekanu
kanu mawag a manga galebekan nu.”
Su Manga Pinggalebek 3
Magi NT Final draft.indb 364 3/24/2021 2:48:30 PM
365
r 4:1 Su manga ʼbpangurban sia na silan su ʼbpanumbali sa manga binatang a ipegkurban
s kanu Kadenan. 4:1 Su lumpukan a Sadusiyu na isa silan kanu lumpukan nu manga Yahudi ugaidʼa salakaw su
kapaginugutʼilan ka di silan ʼbpalitiala sa aden kambibiag ʼbpaluman. Di bun silan ʼbpalitiala
sa aden manga malaikat enggu aden manga saitan enggu di bun silan ʼbpalitiala sa aden Gay a
Mauli atawa ka Harikiamat. Na kadakelan kanilan na ʼbpangurban enggu kawasa. Madakel pan
i kasabutan tanu makapantag kanu nia sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
Su Kinasigkem kani Pitru enggu Yuhan 4 1 Na pedtalu-talu pamun si Pitru enggu Yuhan lu kanu manga taw
na sinemupeg kanilan su manga ʼbpangurban r enggu su mapulu nu
manga tameng kanu Suti a ʼBpagagaman taman den kanu manga taw a
lusud kanu lumpukan a Sadusiyu. s 2 Na ʼgkasakit a benal i ginawa nilan
kani Pitru enggu Yuhan kagina ibpamandu nilan kanu manga taw su
pantag kanu Isa al-Masih enggu su kambibiag ʼbpaluman nu namamatay
kagina su Isa al-Masih na mimbibiag ʼbpaluman. 3 Na sinigkemʼilan si
Pitru enggu Yuhan. Sabap sa pegkagabi den na binilanggu nilan muna
taman sa mapita. 4 Ugaidʼa madakel kanu manga namakakineg kanu
entu a panduan ni Pitru enggu Yuhan i naginugut taman sa nakasaut sa
manga lima ngibu i kadakelʼu manga mama bu a naginugut.
5 Na kanu mapita na mindidilimudan sa Awrusalim su ʼbpamangukum a
mana su ʼgkangaunutan taman den kanu manga gulu nu pangitaban 6 apegʼi
Anas a mapulu sa langun nu ʼbpamangurban kapedʼin si Kaipas, si Yuhan,
si Anduk enggu su langun nu ped pan a lusud kanu sakambinabatan nu
mapulu sa langun nu ʼbpamangurban. 7 Na pinaadapʼilan si Pitru enggu
Yuhan ka pinangingidsan nilan sa “Panun i kinagaga nu enggula sa nia?
Entain i minenggay sa lekanu sa kawagib sa kapenggula nu sa nan?”
8 Saleta mambu na si Pitru a linangkapan nu Suti a Ruh na nia nin
pidtalu kanilan na “Manga ʼbpamangukum a ʼgkangaunutan, 9 amaika
pedsumalian kami nu saguna sabap kanu kapianan a pinggula nami
kanu mama a nia a di pakalakaw 10 na patuntayan ku sa lekanu sa
mapia taman den kanu langun nu taw a Israil i nakalakaw su mama a
nia sabap kanu kabarakatʼu Isa al-Masih a taw sa Nasarit a initutukʼu
kanu kayu a pinambalawaga ugaidʼa pinambibiag sekanin ʼbpaluman
nu Kadenan. Na sabap sa lekanin na nakadtindeg kanu adapan nu su
mama a nia. 11 Su Isa al-Masih ba a nia su nadtalu kanu kitab a watu a
Su Manga Pinggalebek 4
Magi NT Final draft.indb 365 3/24/2021 2:48:31 PM
366
t 4:11 balapantag kanu langun nu watu nu walay Nia nin maena na su watu a nia na nabaluy a
mabagel sa langun kanu edsiap-siapan nu udsadan nu walay. Su manga taw kanu entu a timpu
na nia nilan ukit kanu kapembalay nilan na pebpatpasagin nilan su mangasela a watu ka entu
ba i ʼbpagusalen nilan a kasangkapan sa kapembalay nilan. Dait a mabagel a benal su watu
a usalen kanu udsadan nu walay asalʼa mabagel bun su langun na walay. Nia ba a ibaratan
a pedtalun nu Isa al-Masih na pantag mismu kanu ginawa nin ka sekanin man i binaluy nu
Kadenan a mabagel a udsadan nu lumpukan nu langun nu ʼbpamaginugut kanu Kadenan. Ebpun
i nia sia kanu Manga Sengal 118 ayat 22 sia kanu Kitab Zabur.
inendan nu sekanu a manga panday na walay, na entu bun ba i nabaluy
a balapantag kanu langun nu watu nu walay. t 12 Na saben-sabenal a su
Isa al-Masih bu i inadilʼu Kadenan a makapalipuas kanu manga taw, da
den salakaw pan.”
13 Na guna nilan mailay su kawalaw na kinasumpatʼi Pitru enggu Yuhan
na sangat a nangagaip silan, na labi a nagaip silan guna nilan katuntayi
i dala makapangagi enggu kadsalilidan bu a manga taw si Pitru enggu
Yuhan. Daka nagkalendemʼilan i tagapeda nu Isa al-Masih si Pitru
enggu Yuhan. 14 Na sabap sa ʼgkailay nilan a pedtindeg kanu ubay ni
Pitru enggu Yuhan su mama a naulian na dala den nadtalu nilan.
15 Kagina ka maitu na pinaliu nu ʼbpamangukum si Pitru enggu Yuhan
kanu ludepʼu ʼbpangukuman entu pan ka mimbibitiala silan. 16 Na nia
nilan nakapamagidsaya na “Ngin i enggulan tanu kanu manga mama
a nia? Nasabutan na langun nu taw sia sa Awrusalim su kabarakatan a
pinggula nilan, na saben-sabenal a di tanu makakias i nia. 17 Ugaidʼa
asalʼa di den makapayapat kanu manga taw su nia na sapalan tanu
silan sa di nilan den edtalu-talun kanu apia entain su makapantag kanu
Isa.” 18 Na inipatawagʼilan menem ʼbpaluman si Pitru enggu Yuhan ka
pibpaliugatan nilan sa di nilan den edtalu-talun atawa ka ipamandu su
pantag kanu Isa al-Masih. 19 Ugaidʼa nia inisawalʼi Pitru enggu Yuhan na
“Sa lekanu a kalangan, ngin i pakasugat kanu Kadenan? Sekanu i unutan
nami atawa ka su Kadenan? 20 Na di nami man magaga sa di nami
makapayag u ngin i nailay nami kanu Isa al-Masih enggu nakinegʼami
lun.” 21 Daka inisegan nu ʼbpamangukum i kinapakagilekʼilan kani Pitru
enggu Yuhan entu pan ka pinambaya-baya nilan den silan sabap sa dala
ukitʼilan u panun i kasiksa nilan lun kagina pebpugi kanu Kadenan su
langun nu taw lu kanu entu a nanggula. 22 Su mama a nia a naulian
sabap kanu kabarakatan a entu na labi patpulu lagun i umulʼin. Na
naitʼin den gememaw i di nin kapegkalakaw.
Su Manga Pinggalebek 4
Magi NT Final draft.indb 366 3/24/2021 2:48:32 PM
367
u 4:25-26 Ebpun i nia sia kanu Manga Sengal 2 ayat 1 taman sa 2 sia kanu Kitab Zabur.
Su Kinapangeni-ngeni nu ʼBpamaginugut
23 Guna su pinambaya-baya den si Pitru enggu Yuhan na linemu
silan kanu manga tagapeda nilan ka pinanudtulʼilan su pidtalu nu
manga mapulu nu ʼbpamangurban enggu su ʼgkangaunutan nu manga
Yahudi. 24 Guna su nakinegʼilan i entu na namagisa-isa silan mangeni-ngeni
kanu Kadenan sa “Hu Kadenan nami a Mapulu a nangaden kanu
langit, kanu lupa enggu kanu lagat taman den kanu langun nu
namakadalem lun, 25 seka bun i napadtalu kanu kaapuan nami a
mana su panunugun nengka a su Daud sia nakanggulalan kanu Suti
a Ruh sa
‘Ngin i nia ka su manga taw a dikena-Yahudi na
sangat a ʼgkalipunget
enggu ngintu ka su manga taw na nia nilan kategelan
magitung na su dala kapantagʼin?
26 Su manga sultan sia sa dunia na ʼbpagadil silan
sa kambunua
enggu su ʼgkangaunutan na pendidilimudan silan
sungkang kanu Kadenan enggu kanu Masih.’ u
27 Hu Kadenan nami, saben-sabenal a nanggula i nia kanu nia a
dalepa kagina su Hirud Antipas enggu su Pilatu apegʼu manga taw
a dikena-Yahudi taman kanu taw nu Israil na mindidilimudan silan
sungkang kanu suti a sinugu nengka a mana su Isa a pinamili nengka
a Masih. 28 Na su pinggula nilan na sia i entu luyud kanu pigkahanda
nengka kanu paganay pan.
29 “Hu Kadenan nami, na ilay ka su kapapegkagilekʼilan sa
lekami. Na tabangi ka su manga panunugun nengka sa kaawan na
gilek sa kapayagʼilan kanu kadtalu nengka. 30 Ipailay nengka pan
su kabarakatʼengka sa kapagkapia kanu manga taw a aden sakitʼin
enggu ipanggalebekʼengka pan su manga tanda a kagaipan a sia
makanggulalan kanu ingala nu suti a sinugu nengka a su Isa.”
31 Na guna silan makapasad mangeni-ngeni na nakuyung su walay
a pindidilimudan nilan. Na linangkapan silan nu Suti a Ruh taman sa
pakapayagʼilan su kadtalu nu Kadenan sa da den gilekʼilan.
Su Manga Pinggalebek 4
Magi NT Final draft.indb 367 3/24/2021 2:48:33 PM
368
Su Kabpamagenggaya nu ʼBpamaginugut
32 Na su langun nu ʼbpamaginugut kanu Isa al-Masih na
namagisa-isa silan. Dala isa kanilan a pebpuluan nilan i kaaden nin
ka ibpamagenggaya nilan. 33 Na su manga sinugu nu Isa al-Masih
na ʼbpelantekan nilan pebpayag su kinapambibiagʼu Kadenan kanu
Mapulu a su Isa. Na sangat a pinalihalan silan langun. 34 Dala isa bu a
ʼgkapasangan kanilan kagina uman a entu na endaw su aden lupa nin
atawa ka walay nin na pebpasan nin ka ʼbpananggiten nin su pasa nin
35 lu kanu manga sinugu. Na silan menem i mataw lun mamagumun
kanu apia entain i aden nasisita nin. 36 Na maitu bun ba su pinggula
nu isa a mama a bedtuan sa Yusup a taw sa Saiprus a tupu sekanin nu
Libi. Nia lun ipedtawagʼu manga sinugu na Barnabas a nia nin maena na
papegkabagel kanu manggiginawa. 37 Mibpasa sekanin kanu lupa nin ka
pinananggitʼin su pasa nin lu kanu manga sinugu nu Isa al-Masih.
Su Kinapagakalʼi Ananias enggu Sapira
pantag kanu Pasa nu Lupa nilan 5 1 Na aden bun mama a bedtuan sa Ananias a nia nin kaluma na si
Sapira. Na mibpasa bun silan kanu lupa nilan 2 ugaidʼa su ped a pasa
nin na initagu ni Ananias a naayunan bun nu kaluma nin. Su ped na
inipaladʼin lu kanu manga sinugu nu Isa al-Masih sa nia nin pidtalu na
entu bu ba langun su pasa nu lupa nilan. 3 Ugaidʼa nia pidtalu ni Pitru
lun na “Ananias, enduken ka sinugutan nengka a endatu kanu atay
nengka su Datu na Giadsal taman sa pinagakalan nengka su Suti a
Ruh kanu kinatagu nengka kanu ped a pasa nu lupa a entu? 4 Ngintu,
dikena ba leka bun su lupa a entu kanu dala pan mabpasa? Na guna
su nabpasa den na dikena ba seka bun i migkiug-kiug kanu pasa nin?
Na ngintu ka napagitungʼengka pamun enggula su nia? Dikena su taw
i pinagakalan nengka ka su Kadenan!” 5 Guna makinegʼi Ananias su
entu na midsambuta demun i kinadadsangʼin ka minatay. Na langun nu
nakakineg kanu entu a nanggula na sangat a nangagilekan. 6 Na daka
sinemupeg su manga kanakan ka pinutusʼilan su bangkay nin entu pan
ka binantialʼilan ka inilebengʼilan.
7 Na ulian nu manga telu kauras na nakauma su kaluma ni Ananias
a dala demun sabut-sabutʼin u ngin i nanggula. 8 Na nia pidtalu ni Pitru
Su Manga Pinggalebek 4 , 5
Magi NT Final draft.indb 368 3/24/2021 2:48:34 PM
369
sa lekanin na “Edtalu ka sa laki, ngintu, nia den ba langun su pasa nu
lupa a pibpasa nu kani kaluma nengka?” Na nia nin inisawal na “Uway,
nambu ba i pasa nin.” 9 Ugaidʼa nia pidtalu ni Pitru sa lekanin na “Panun
i kinatika nu magayun kanu kaluma nengka sa kabatalu nu kanu Suti
a Ruh? Na ilay ka! Nan den sa bengawan na su manga kanakan a
linemebeng kanu kaluma nengka, na seka menem i itundugʼilan.” 10 Na
midsambuta demun i kinadadsangʼin kanu adapan ni Pitru ka minatay.
Na guna makaludep su manga kanakan na nailay nilan menem su babay
a minatay, daka binantialʼilan menem ka inilebengʼilan lu kanu tapidʼu
kaluma nin. 11 Na sangat a nangagilekan su lumpukan nu ʼbpamaginugut
taman den kanu langun nu ped pan a nakakineg kanu entu a nanggula.
Su Kinapagkapia nu manga Sinugu nu Isa al-Masih
kanu aden manga Sakitʼin
12 Na madakel a manga tanda a kagaipan a pinggalebekʼu manga
sinugu nu Isa al-Masih lu kanu manga taw. Na su langun nu
ʼbpamaginugut na tatap silan pendidilimudan a ʼbpamagisa-isa lu kanu
Pala-pala nu Ragya Sulaiman. 13 Na su dikena ʼbpamaginugut na di
pakatika pedsimbul kanu ʼbpamaginugut ugaidʼa sangat a ʼbpagadatan
nilan silan. 14 Na pidsan ka maitu na pegkadakel-pegkadakel bun su
ʼbpamaginugut kanu Mapulu a su Isa al-Masih magidsan i babay-mama.
15 Daka pinamananggitʼu manga taw su aden manga sakitʼin lu kanu
ligidʼu manga lalan a pebpagigan kanu manga katri enggu kanu manga
ikam, ka asalʼa apia kadalungan bu silan nu alung-alungʼi Pitru amaika
mukit na ʼgkapia silan. 16 Na ʼbpamakauma bun su madakel a manga taw
ebpun kanu embala-bala sa Awrusalim a ʼbpamananggiten nilan lu su
aden manga sakitʼin enggu su manga inasukan na saitan. Na su langun
nu entu na migkapia mambu.
Su Kinapamungkaid kanu manga Sinugu nu Isa al-Masih
17 Na guna su maitu na pinangalikudan nu mapulu sa langun nu
ʼbpamangurban taman den kanu manga tagapeda nin a lusud kanu
lumpukan a Sadusiyu su manga sinugu nu Isa al-Masih. 18 Na daka
inipasigkemʼilan su manga sinugu nu Isa al-Masih ka binilanggu nilan.
19 Ugaidʼa kanu magabi na inukan nu malaikatʼu Kadenan su bengawan
nu bilangguan ka pinaliu nin silan taman sa nia pidtalu nu malaikat na
Su Manga Pinggalebek 5
Magi NT Final draft.indb 369 3/24/2021 2:48:35 PM
370
20 “Lu kanu kanu Suti a ʼBpagagaman ka ipayagʼu kanu manga taw su
katigan pantag kanu bagu a nia a uyag-uyag a da taman nin.”
21 Na guna su maitu na endaw demun i kasisi na mapita na linemu
silan kanu Suti a ʼBpagagaman ka nangusiat silan. Na saleta mambu
na inipatawagʼu mapulu sa langun nu ʼbpamangurban apegʼu manga
tagapeda nin su ʼbpamangukum taman kanu langun nu ʼgkangaunutan
kanu lusudʼu Israil ka mindidilimudan silan entu pan ka inipakua nilan
lu sa bilangguan su manga sinugu nu Isa al-Masih. 22 Ugaidʼa guna
makauma kanu bilangguan su manga tamengʼu Suti a ʼBpagagaman na
dala nilan kaumai lu su manga sinugu. Na daka mimbalingan silan lu
kanu ʼbpamangukum ka pinanudtulʼilan su entu sa nia nilan pidtalu na
23 “Nauman nami su bilangguan a mapia bun i kinakandadu lun enggu
su manga tameng na pedtindeg bun lu kanu manga bengawan. Ugaidʼa
guna nami ʼbpagukai su bilangguan na dala nauman nami lu a apia
sakataw kanilan.” 24 Na guna makinegʼu kapitan nu manga tamengʼu
Suti a ʼBpagagaman enggu su manga mapulu nu ʼbpamangurban su entu
a katigan na sangat a nabulibug silan enggu ʼbpagitungen nilan u ngin
basi i kabpawangan nu entu a nanggula.
25 Daka aden nakauma a nanudtul kanilan sa “Pakikineg aku nu, su
manga mama a entu a binilanggu nu na entu silan kanu lama-lama
nu Suti a ʼBpagagaman ka ʼbpangusiat kanu manga taw.” 26 Na daka
su kapitan enggu su manga taw nin na pibpawangan nilan su manga
sinugu nu Isa al-Masih ka pinaunutʼilan sa dala nilan pamegesa kagina
ʼgkagilekan silan sa pamalantayn silan sa watu nu manga taw lu.
27 Na initʼilan den su manga sinugu ka iniadapʼilan kanu ʼbpamangukum.
Na pinangingidsan den silan nu mapulu sa langun nu ʼbpamangurban sa
28 “Dikena ba inibpaliugatʼami sa lekanu semapal i di nu den ibpangusiat
su makapantag kanu Isa a nia? Na ilay nu, makin nu bun ibpamandu
kanu lusudʼu Awrusalim su pantag kanu nia a mama enggu pedsenditan
kami nu pan kanu kinatuga nu lugu nin.”
29 Ugaidʼa nia inisumpatʼi Pitru enggu su ped pan a manga sinugu
nu Isa al-Masih na “Su Kadenan i dait a unutan nami, dikena su
manusia. 30 Pinaimatayan nu su Isa al-Masih sa ukit a kinatutukʼu lun
kanu kayu a pinambalawaga ugaidʼa pinambibiag sekanin ʼbpaluman
nu Kadenan nu manga lukes tanu. 31 Inipulu sekanin nu Kadenan tampal
kanu kawanan nin ka inibetadʼin a Mapulu enggu Makapamelipuas.
Su Manga Pinggalebek 5
Magi NT Final draft.indb 370 3/24/2021 2:48:36 PM
371
Na nia nin kahanda na makadtaubat su taw a Israil asalʼa maampun su
kabaladusan nilan. 32 Na sekami i saksi kanu nia ba maitu bun su Suti
a Ruh a ibpagenggay nu Kadenan kanu langun nu mamaginugut sa
lekanin.”
33 Guna makinegʼu ʼbpamangukum su entu na sangat a nalipunget
silan taman sa kiugan nilan mimatay su manga sinugu nu Isa al-Masih.
34 Ugaidʼa aden sakataw a lusud kanu lumpukan a Parisiyu lu kanu
ʼbpamangukum a bedtuan sa Gamalil i midtindeg ka inisugu nin i
paliun muna silan gagalu. Na si Gamalil na isa sekanin a gulu nu
kasuguan enggu ʼbpagadatan nu langun nu taw. 35 Na nia nin pidtalu
kanu ʼbpamangukum na “Manga pagidsan ku bun a taw a Israil,
pagitungʼu sa mapia u ngin i dait a pakaidan nu kanilan. 36 Ka dikena
pamun gaid nauget su mama a entu a bedtuan sa Tudas a namagigiling
sa mapulu taman sa manga pat gatus a taw i nakapaunutʼin sa
lekanin. Ugaidʼa inimatayan sekanin, na nakabpalak-palak su
ʼbpamangunut lun taman sa da bun natamanan nu entu. 37 Ulian nu
entu na aden menem mimbuat a bedtuan menem sa Yahuda a taw
sa Galili kanu timpu na kapapedsulat sa ngala nu manga taw lu.
Na madakel bun i nakapaunutʼin sa lekanin ugaidʼa inimatayan bun
sekanin taman sa nakabpalak-palak bun su ʼbpamangunut lun.
38 Kagina ka maitu na nia ku madtalu sa lekanu kanu nia na di nu
den silan papembias-biasi ka makin nu den silan padtaday ka amaika
ebpun bu kanu manusia su galebekan nilan a nia na dala bun
katamanan nin 39 ugaidʼa amaika ebpun kanu Kadenan na di nu silan
magaga melen. Nia nin pan ʼgkabaluyan na pakasungkang kanu pan
kanu Kadenan.”
40 Na inunutan nu ʼbpamangukum su papata ni Gamalil. Na
inipatawagʼilan menem su manga sinugu nu Isa al-Masih ka
inipapametay nilan entu pan ka pinapatan nilan menem sa di den
silan mamandu kanu ingala nu Isa, entu pan ka pinambaya-baya
den silan. 41 Na guna su maitu na ginanatan nilan den su
ʼbpamangukum. Na nangapia a benal i ginawa nilan ka binadtug
silan nu Kadenan sa kanu kinakias kanilan nu manga taw sabap kanu
kinasaligʼilan kanu Isa al-Masih. 42 Na uman-uman gay na ibpamandu
enggu ibpangusiatʼilan lu kanu Suti a ʼBpagagaman taman den kanu
manga kawalayan sa su Isa na sekanin su Masih.
Su Manga Pinggalebek 5
Magi NT Final draft.indb 371 3/24/2021 2:48:36 PM
372
v 6:5 Su nia a Pilipus na dikena nia su Pilipus a kaped kanu w sinugu nu Isa al-Masih. 6:6 Su dinapenetan sia na tanda sa kapedsangan kanu taw sa galebekan kanu Kadenan.
Su Kinapamili kanu Pitu Kataw a manga Mama a Temabang
kanu manga Sinugu 6 1 Kanu entu ba a manga timpu na pegkadakel-pegkadakel bun su
ʼbpamaginugut kanu Isa al-Masih. Na inimbuku nu manga Yahudi
a nia nin kadtalu na Grik su manga talianged a manga Yahudi kagina
pakadtalipenda su uman-uman gay a kabpagenggay sa tabang kanu
manga balu nilan. 2 Guna su maitu na inipatawagʼu sapulu enggu dua
a sinugu nu Isa al-Masih su kapedʼilan pan a ʼbpamaginugut ka nia
nilan pidtalu kanilan na “Dikena wagib i makadtalipenda nami su
kabpangusiat kanu kadtalu nu Kadenan asal bu na katiakapan nami
su kabpagenggay sa tabang kanu langun nu pakanasisita. 3 Kagina
ka maitu manga lusudʼami sa tian, na pamili kanu ʼbpia-pia sa pitu
kataw a mama a makabetad tanu kanu nia a galebekan. Nia dait na
mapia i kapegkakilala lun nu taw, linangkapan nu Suti a Ruh enggu lu
sa lekanin su ilemu a ebpun kanu Kadenan. 4 Na sekami na nia nami
menem edsamikalan na su kapangeni-ngeni enggu su kapayapat kanu
kadtalu nu Kadenan.”
5 Na nalilinian nu langun nu ʼbpamaginugut lu su katigan nu manga
sinugu a entu. Daka nia nilan napamili na si Istiban a mabagel i saligʼin
enggu linangkapan nu Suti a Ruh, si Pilipus v enggu si Prukurus, si
Nikanur enggu si Timun, si Parminas taman den kani Nikulas a taw
sa Antiuk. Si Nikulas a nia na dikena Yahudi ugaidʼa minunut sa
agama na Yahudi. 6 Na su manga mama a napamili nu ʼbpamaginugut
na iniadapʼilan den lu kanu manga sinugu nu Isa al-Masih. Daka
inipangeni-ngeni silan nu manga sinugu enggu dinapenetan w nilan.
7 Na su kadtalu nu Kadenan pantag kanu Isa al-Masih na pakapayapat
bun enggu ʼgkatakep-ʼgkatakep bun mambu su kadakelʼu ʼbpamaginugut
lu sa Awrusalim taman sa madakel man kanu ʼbpamangurban i naginugut.
Su Kinasigkem kani Istiban
8 Na linangkapan si Istiban nu kapegkagaga enggu kabarakatʼu
Kadenan taman sa pakanggalebek sekanin sa madakel a kabarakatan
Su Manga Pinggalebek 6
Magi NT Final draft.indb 372 3/24/2021 2:48:38 PM
373
x 7:2 Su Misuputamia na y pembedtuan bun sa Kaldiya. 7:3 Ebpun i nia sia kanu Manga Awal 12 ayat 1 sia kanu Kitab Taurat.
enggu kagaipan lu kanu manga taw. 9 Ugaidʼa inibpalawa sekanin nu
ped kanu manga taw a sakup kanu pedsambayangan a bedtuan sa
Pedsambayangan nu manga Pinambaya-baya den. Manga Yahudi silan a
ganat kanu dalepa a Sirin, Aliksandria enggu su ped na ganat sa Silisia
enggu Asia. 10 Na apia inibpalawa nilan si Istiban na di nilan ʼgkagaga su
kategelʼu kapedsumpatʼin a inenggay sa lekanin nu Suti a Ruh. 11 Daka
sinemukay silan sa manga taw a papedtalun sa “Nakinegʼami demun
kani Istiban su kapedtalu-talu nin sa sakutu kanu Musa enggu kanu
Kadenan.” 12 Na kanu maya ba a ukit na nakasundulʼilan su manga taw
enggu su ʼgkangaunutan taman den kanu manga gulu nu pangitaban
sa kakalipungetʼilan kani Istiban. Daka sinigkemʼilan si Istiban ka
iniadapʼilan lu kanu ʼbpamangukum. 13 Na nangaden silan sa manga taw
a iniadapʼilan a makadsaksi sa dikena benal. Na nia nilan inipadtalu
na “Su nia a mama na tatapʼin ʼbpanila-tilan su Suti a ʼBpagagaman
maitu bun su kasuguan nu Musa. 14 Na nakinegʼami bun i pedtalun nin i
geban kun ni Isa a taw sa Nasarit su Suti a ʼBpagagaman enggu sambian
nin bun su adat-betad a inibpusaka pan nu Musa sa lekitanu.” 15 Na
pidtulikan nu langun nu ʼbpamangukum si Istiban kagina su benengʼin
na mana benengʼu malaikat a pedsigay.
Su Kinadtalu-talu ni Istiban 7 1 Daka inidsan nu mapulu sa langun nu ʼbpamangurban si Istiban sa
“Ngintu, benal su langun nu nia ba a ipedsenditʼilan sa leka?”
2 Nia inisumpatʼi Istiban na “Manga lusud ku sa tian enggu manga
lukes ku, pakikinegʼu su nia. Su Kadenan a sangat a pebpugin na
mibpapayag sekanin lu kanu katupuan tanu a su Nabi Ibrahim kanu lu
pan sekanin sa Misuputamia x kanu da pan sekanin makagkaleben lu sa
Haran. 3 Na nia pidtalu nu Kadenan sa lekanin na ‘Ganati ka su dalepa
nengka enggu su manga pagali nengka, ka lu ka kanu dalepa a ipailay
ku sa leka.’ y 4 Guna su maitu na ginanatan nin su dalepa a Misuputamia
ka minalat lu kanu dalepa a Haran. Na guna su minatay su ama nin
na pinaalat menem sekanin nu Kadenan kanu nia ba a kalupan a
pegkalebenan nu saguna. 5 Ugaidʼa apia ka maitu na dala pamun tandui
Su Manga Pinggalebek 6 , 7
Magi NT Final draft.indb 373 3/24/2021 2:48:38 PM
374
z 7:6-7 Ebpun i nia sia kanu Manga Awal 15 ayat 13 taman sa a 14 sia kanu Kitab Taurat. 7:8 Su mapapaletak sa basa a Tagalog na tuli. Balapantag a benal i nia ba kanu adat-betadʼu
manga taw a Yahudi kagina nia ba su inenggay nu Kadenan a tanda nu kapasadan nin kanu
Ibrahim. Mailay i nia sia kanu Manga Awal 17 ayat 10 sia kanu Kitab Taurat. Na sampay saguna
na napagadat den nu manga taw a Yahudi i su kapapebpaletak na tanda nu kapasadan enggu
tanda sa isa sekanin a Yahudi. Na madakel pan i kasabutan tanu makapantag sa nia sia kanu
Maena nu Mangadalem a Kadtalu kanu Kitab a mailay kanu kapupusan nu nia a kitab.
nu Kadenan sa apia sapalad a lupa su Nabi Ibrahim ugaidʼa inibpasadʼu
Kadenan i inggay nin sa lekanin taman kanu manga tupu nin su nia a
kalupan sa apia da pan wata nu Nabi Ibrahim kanu entu ba a timpu.
6 “Na nia pan pidtalu nu Kadenan kanu Ibrahim na ‘Su manga
muliataw nengka na ʼgkaleben kanu dalepa a dikena kanilan. Na
maulipen silan lu enggu pakapasangan silan kanu entu a dalepa
kanu dalemʼu pat gatus lagun. 7 Ugaidʼa siksan ku su entu a bangsa a
mangungulipen kanilan entu pan ka mawa silan kanu dalepa a entu ka
simban aku nilan kanu nia ba a dalepa.’ z
8 “Daka inisugu nu Kadenan kanu Ibrahim i mapapaletak a sekanin
enggu su manga wata nin taman kanu manga muliataw nin sa tanda
nu kapasadan nin sa lekanin. Na guna mambata su Iskak na nakawalu
gay pamun na pinaletak den nu ama nin a su Ibrahim. Na maitu bun
ba su pinggula nu Iskak kanu wata nin a su Yakub enggu pinggula bun
nu Yakub su entu kanu sapulu enggu dua a manga wata nin a nabaluy a
nabpunan tanu a manga Yahudi.
9 “Na su nia a manga wata nu Yakub na pinangalikudan nilan su ali
nilan a su Yusup taman sa pibpasa nilan kanu manga padagang a ʼbpelu
sa Egypt. Na pinangungulipen sekanin lu ugaidʼa pedtapiden sekanin nu
Kadenan 10 taman sa ibpelipuasʼin kanu langun nu kamalasayan enggu
tinulunan bun sekanin nu Kadenan sa kategelan a nakasuat kanu Piraun.
Tembu binaluy sekanin nu Piraun a gubilnadul kanu lusudʼu Egypt
taman sa pinatiakapan nin lun su langun nu kaaden nin.
11 “Kanu entu ba a timpu na aden nakatingguma a masela a
kinanggutem kanu lusudʼu Egypt taman den kanu dalepa a Kanaan.
Na pedtala sa mapasang su langun na taw taman sa da den ʼgkakan
nu manga lukes tanu ba a nia. 12 Na guna makinegʼu Yakub i aden
kauyagan lu sa Egypt na pinalu nin su manga wata nin. Entu ba i
paganayan a kinalu nilan. 13 Na su ikadua a kinalu nilan sa Egypt
na inipakilala den nu Yusup su ginawa nin kanu manga suledʼin. Na
Su Manga Pinggalebek 7
Magi NT Final draft.indb 374 3/24/2021 2:48:39 PM
375
b 7:17 Su pasad a nia na su kaenggay nu Kadenan kanu manga tupu nu Nabi Ibrahim kanu
kalupan a binedtuan saguna sa Israil.
nakilala bun mambu nu Piraun su pamilia nu Yusup. 14 Daka inipalapitʼu
Yusup su ama nin a su Yakub enggu su langun nu manga suledʼin. Na
pitupulu enggu lima kataw silan langun. 15 Na linemu den mambu sa
Egypt su silan a manga kalukesan tanu taman sa lu den ba silan langun
namamatay. 16 Na su manga bangkay nilan na init bun embalingan kanu
danden a dalepa nilan a Sikim ka lu ba silan inikubul kanu pinamasa nu
Nabi Ibrahim lu kanu manga wata nu Hamur.
17 “Ugaidʼa gay bun pegkasupeg su katuman nu Kadenan kanu pasadʼin b
kanu Nabi Ibrahim na ʼgkatakep-ʼgkatakep bun mambu i kadakelʼu manga
pagidsan tanu a Israil sa Egypt. 18 Daka aden menem nakasambi endatu
kanu dalepa a Egypt a di nin pegkilalan su Yusup. 19 Na pinagakalan nin
su manga lukes tanu taman sa pinakapasangan nin silan. Na inipegesʼin i
kapaidtug kanu manga wata nilan a bagu pimbata asalʼa matay.
20 “Kanu entu ba a timpu na pimbata su Nabi Musa, na saben-sabenal
a nasuatan sekanin nu Kadenan. Inipagena sekanin nu manga lukesʼin
kanu dalemʼu namakatelu ulan lu kanu walay nilan. 21 Ugaidʼa ulian
nu entu na nategelʼilan i ginawa nilan sa kaawa nilan lun kanu walay
nilan. Saleta mambu na natun sekanin nu wata nu Piraun a babay
taman sa inuyagʼin enggu pinagkasela nin sa mana nin bun wata. 22 Na
inipamandu sa lekanin su langun na nasabutan nu manga taw a Egypt.
Na migkategel a benal sekanin magidsan i kadtalu-talu enggu galebek.
23 “Guna su nakapatpulu lagun den su Musa na napagitungʼin i
kakapen nin pan su manga pagidsan nin a taw a Israil. 24 Na nailay
nu Musa i isa kanilan i papegkapasangan nu isa a taw a Egypt. Na
tinabangan nin su pagidsan nin, inisuli nin taman sa minatay nin su
mama a papegkapasang lun. 25 Na nia kataw nu Musa na ʼgkasabutan nu
manga pagidsan nin i sinugu sekanin nu Kadenan a lemipuas kanilan
ugaidʼa dikena besen.
26 “Na kanu temundug a gay na kinakapʼin silan ʼbpaluman. Daka
nailay nin su dua kataw a pagidsan nin a taw a Israil a ʼgkalimbul. Na
nangilay sekanin sa ukit a makapapagayun nin silan sa nia nin pidtalu
na ‘Manga lusud ku sa tian, nginan ka ʼgkalimbul kanu inunta na sakalugu
kanu bu?’ 27 Ugaidʼa su mama a entu a minetay kanu kapedʼin na
Su Manga Pinggalebek 7
Magi NT Final draft.indb 375 3/24/2021 2:48:40 PM
376
c 7:26-28 Mailay i nia sia kanu Kinaliu 2 ayat 13 taman sa d 14 sia kanu Kitab Taurat. e 7:29 mindilapu Na nia nin maena na bagu kanu entu a dalepa atawa ka kena talianged kanu dalepa. f 7:32-34 Ebpun i nia sia kanu Kinaliu 3 ayat 5 taman sa 10 sia kanu Kitab Taurat. 7:37 Ebpun i nia sia kanu Diutirunumi 18 ayat 15 sia kanu Kitab Taurat.
inisumagʼin su Musa ka nia nin pidtalu na ‘Entain i minenggay sa leka
sa kawagib sa kakamalan kami nengka? 28 Ngintu, kiugan aku nengka
bun mimatay a mana su kinaimatay nengka kagay kanu mama a taw sia
sa Egypt?’ c 29 Na guna makinegʼu Musa su entu na minawa sekanin ka lu
mindilapu d sa dalepa a Midian taman sa nakagkaluma sekanin lu enggu
nakambata sa dua kataw a mama.
30 “Guna maipus su nakapatpulu lagun na mibpapayag kanu Musa
su malaikatʼu Kadenan lu kanu manaut a kayu a pegkalaw-kalaw lu
kanu tawan-tawan a masiken bun kanu Palaw nu Sinai. 31 Guna mailay
nu Musa su entu na sangat a nagaip sekanin. Daka sinupegan nin, na
nakinegʼin su suala nu Kadenan sa 32 ‘Saki su Kadenan a pedsimban nu
manga lukesʼengka a mana su Ibrahim, su Iskak enggu su Yakub.’ Na
kinegkelʼa gilek su Nabi Musa taman sa da nin den matika milay. 33 Nia
pan pidtalu nu Kadenan na ‘Iawa nengka su ampisʼu ay nengka ka suti
a lupa su pedtindegan nengka a nan. 34 ʼGkadsusuliman ku a benal su
kapapegkapasang kanu manga taw ku lu sa Egypt enggu ʼgkakineg ku
bun su kapendegengʼilan tembu ba mimbaba aku ka enggu ku silan
makapambaya-baya. Na sia ka, ka sugun ku seka lu sa Egypt.’ ” e
35 Na nia pan pidtalu ni Istiban na “Su Musa ba a nia na inikiasʼu
manga taw a Israil sa nia nilan pidtalu lun na ‘Entain i minenggay sa
leka sa kawagib sa kakamalan kami nengka?’ Ugaidʼa saben-sabenal
a sekanin su sinugu a makapangulu enggu mapambaya-baya kanilan.
Sinugu sekanin nu Kadenan a sia nakanggulalan kanu malaikatʼin a
mibpapayag sa lekanin lu kanu manaut a kayu a pegkalaw-kalaw. 36 Na
sekanin man i nangunanan kanu kinaawa nu manga pagidsan nin lu
sa Egypt. Minggula sekanin sa kabarakatan enggu kangagaipan lu sa
Egypt enggu lu kanu Maliga a Lagat taman den lu kanu tawan-tawan a
dalepa kanu dalemʼu nakapatpulu lagun. 37 Su Musa ba a nia i midtalu
kanu manga taw a Israil sa ‘Su Kadenan na pasuguan kanu nin sa nabi
a san bun makabpun kanu tupu nu a mana bun pagidsan ku.’ f 38 Su
Nabi Musa bun ba a nia i nangunanan kanu manga taw a Israil lu kanu
tawan-tawan a dalepa. Sekanin bun su kapedʼu malaikat a nakambitiala
Su Manga Pinggalebek 7
Magi NT Final draft.indb 376 3/24/2021 2:48:41 PM
377
g 7:40 Ebpun i nia sia kanu Kinaliu h 32 ayat 1 sia kanu Kitab Taurat. 7:42-43 Ebpun i nia sia kanu Kitab a Inisulatʼu Nabi Amus 5 ayat 25 taman sa 27.
sa lekanin lu kanu Palaw nu Sinai sa kanu kinatalima nin kanu kadtalu
nu Kadenan a pakaenggay sa uyag-uyag asalʼa makasampay sa lekitanu.
39 “Ugaidʼa da sekanin paginuguti nu manga lukes tanu. Inikiasʼilan
su Musa ka nia nilan kiugan na embalingan sa Egypt. 40 Na nia nilan
pidtalu kani Harun na ‘Umbali kami nengka sa manga magkadenan a
mangunanan sa lekitanu, ka di tanu katawan u ngin den i nanggula
nu Musa a nia a napaliu sa lekitanu ebpun sa Egypt.’ g 41 Na kanu entu
demun ba a kutika na minumbal silan sa mana pipis a sapi a balahala
ka pigkurbanan nilan su entu. Daka inidsela-sela nilan su naumbalʼilan
a entu a balahala. 42 Na sabap sa entu na tinaligkudan silan nu Kadenan.
Pinadtaday nin silan a semimba kanu langun nu ʼgkangailay nilan kanu
langit a mana bun su nakasulat kanu kitabʼu manga nabi a
‘Manga taw a Israil!
Kanu dalemʼu nakapatpulu lagun a lu kanu pan sa tawan-tawan
a dalepa na ngintu, saki ba su pigkurbanan nu lu?
Na dikena man saki i pigkurbanan nu sa manga binatang lu,
43 ka nia nu pidsasapuat na su walay nu pegkakadenanen
nu a Mulik
enggu su balahala a makalagid sa bitun nu Ripan a
pegkakadenanen nu.
Na entu ba su manga balahala a pinangumbalʼu asalʼa
masimba nu.
Kagina ka maitu na paawan ku sekanu lu kanu dalepa a
mawatan pan sa Babilunia.’ h”
44 Na pidtalu pamun ni Istiban i “Su manga katupuan tanu na lu
kanilan su Balung-balung a Tuleda a ʼBpangadapan kanu Kadenan kanu
timpu a lu pan silan kanu tawan-tawan a dalepa. Na su kinaumbal kanu
entu na sia luyud kanu ngin i palas a inipailay nu Kadenan kanu Musa.
45 Guna maipus su namakapila lagun na pidtatanggit sia nu manga
katupuan tanu su entu a Balung-balung a Tuleda a nia nilan naunutan
na su Yusua. Na kanu entu ba a timpu na nakapaawa nilan su manga
tribu kanu nia ba a kalupan sa kanu tabangʼu Kadenan. Na sia pamun su
entu a Balung-balung a Tuleda taman kanu timpu nu Daud.
Su Manga Pinggalebek 7
Magi NT Final draft.indb 377 3/24/2021 2:48:43 PM
378
i 7:47 Su Ragya Sulaiman a nia na sekanin i nakasambi e j ndatu kanu ama nin a su Daud. 7:49-50 Ebpun i nia sia kanu Kitab a Inisulatʼu Nabi Isayas 66 ayat 1 taman sa 2.
46 “Na nasuatan nu Kadenan su Daud. Na pinangeni nu Daud kanu
Kadenan i sugutan nin sekanin sa kapatindegʼin lun sa walay a
kagkalebenan nin a Kadenan a pedsimban nu Yakub. 47 Ugaidʼa su Ragya
Sulaiman i pan i nakapatindeg kanu entu a walay.”
48 Na nia pan pidtalu ni Istiban na “Pidsan ka maitu na su Kadenan
a Mapulu sa Langun na di man ʼgkaleben sa walay a inumbal bu nu
manusia a mana bun su pidtalu nu isa a nabi sia kanu kitab a
49 ‘Nia pidtalu nu Kadenan na
“Su kulesi ku na su sulega enggu su ʼbpaguntulan
ku kanu ay ku na su dunia.
Ngintu, ʼbpagumbalan aku nengka sa walay a dait a
kapangintelenan ku?
50 Dikena ba saki bun i namaluy kanu langun nu nia ba?” ’ j”
51 Nia pan pidtalu ni Istiban kanu ʼbpamangukum na “Sekanu a
mangategas i ulu nin. Na su atay nu na mana su atay nu manga munapik
kagina di nu ʼbpamakikinegen su kadtalu nu Kadenan. Mana kanu bun
su manga kaapuan nu a tatap pedsungkang kanu Suti a Ruh. 52 Na
entain kanu manga nabi i dala pamungkaidani nu manga lukesʼu?
Pinangimatayan nilan su langun nu manga nabi a minayag kanu
kapegkauma nu Ikelas a Sinugu a tinipu nu taman sa inimatayan nu pan.
53 Sekanu su nakatalima sa kasuguan nu Kadenan a inipapaitʼin kanu
manga malaikatʼin ugaidʼa da nu bun paginuguti!”
Su Kinapamalantay kani Istiban sa Watu
54 Na guna nilan makineg i entu na nalipunget a benal silan taman
sa pinagkigeta nilan su manga ngipen nilan sa lipungetʼilan sa lekanin.
55 Ugaidʼa si Istiban mambu a linangkapan nu Suti a Ruh na tinemingada
sekanin lu sa langit na nailay nin su sigay nu Kadenan enggu su Isa
al-Masih a pedtindeg lu tampal kanu kawanan nu Kadenan. 56 Na nia
pidtalu ni Istiban na “Ilay nu, ʼgkailay ku su sulega a mimbukat na nailay
ku su Kaka nu Manusia a pedtindeg lu tampal kanu kawanan nu Kadenan.”
57 Ugaidʼa linemalis silan sa matanug a benal taman sa dinapengan
nilan su manga tangila nilan, entu pan ka sinigkemʼilan mamagayas
Su Manga Pinggalebek 7
Magi NT Final draft.indb 378 3/24/2021 2:48:44 PM
379
si Istiban 58 ka ginuyudʼilan lu kanu liu nu siudad ka enggu nilan
mapamalantay sa watu. Na linuwas muna nu manga taw a midtitigus sa
kalebutan sungkang kani Istiban su balegkasʼilan asalʼa di silan masikut,
na lu nilan inibetad kanu ubay nu mama a bedtuan sa Saul.
59 Na gay nilan ʼbpamalantay kani Istiban na ʼbpangeni-ngeni mambu
sekanin sa “Hu Isa a Mapulu ku, talima ka den su ngiawa ku.” 60 Daka
midtinggaleb si Istiban ka inilalisʼin edtalu i “Mapulu ku, di ka silan
semikesa kanu nia a kadusan nilan.” Na guna nin mapasad i entu edtalu
na napandus su napasʼin.
Su Kinapamungkaidʼi Saul kanu ʼBpamaginugut 8 1-3 Na inilebeng si Istiban nu manga balaagama a taw lu a
ʼgkapanampakʼilan su lalebʼilan sa kinalidu na ginawa nilan.
Na iganat kanu entu ba na ʼbpamungkaidanan den su ʼbpamaginugut lu
sa Awrusalim taman sa nakabpapalak silan kanu manga dalepa sa Yudia
taman den sa Samaria. Na nia bu natabun lu sa Awrusalim na su manga
sinugu nu Isa al-Masih. Saleta na si Saul a nakaayun kanu kinaimatay kani
Istiban na ʼbpamungkaidanan nin den su lumpukan nu ʼbpamaginugut
kanu Isa al-Masih taman sa ʼbpameludepan nin su manga kawalayan ka
pengguyuden nin su babay-mama a ʼbpamaginugut ka pembilanggun nin.
Su Kinapaginugutʼu Madakel a Taw sa Samaria kanu Isa al-Masih
4 Saleta mambu na su langun nu namakabpapalak a ʼbpamaginugut
na ibpangusiatʼilan su kadtalu nu Kadenan sa apia endaw silan
pakabpawang. 5 Na isa kanilan na si Pilipus a linemu kanu siudadʼu
Samaria ka inipangusiatʼin lu su pantag kanu Masih. 6 Na nakikineg
sa mapia su madakel a taw kanu langun nu pedtalun ni Pilipus kagina
nailay nilan su kapenggula nin sa kagaipan a manga tanda. 7 Na
madakel i inasukan na saitan a migkapia taman sa pakalalis su manga
saitan sa kabpeliu nilan. Na madakel bun i namamatay i lawasʼin a
migkapia enggu namakalakaw a manga tiud. 8 Guna su maitu na sangat
a nangapia i ginawa nu manga taw kanu entu a siudad.
Su Kinakiasʼi Pitru kanu Mama a Penggula sa Balikmata
9 Na aden isa a mama a bedtuan sa Simiun kanu entu a siudad a
penggula sa balikmata iganat pan kanu paganay. Na sangat a ʼgkagaip sa
Su Manga Pinggalebek 7 , 8
Magi NT Final draft.indb 379 3/24/2021 2:48:45 PM
380
lekanin su manga taw sa lusudʼa Samaria sabap kanu entu a galebekʼin.
Na nia nin pedtalu-talun na aden kun kategelan nin. 10 Na langun nu
manga taw lu magidsan i balapantag enggu dikena na ʼbpakikineg sa
lekanin taman sa nia nilan pedtalun sa lekanin na “Su nia a mama na
lu sa lekanin su Kabarakatʼu Kadenan.” 11 Na ʼbpakikinegen sekanin sa
mapia nu manga taw kagina sangat a ʼgkagaipan nilan sa nauget den
a gay su kapebpagilay nin sa balikmata. 12 Ugaidʼa guna ipangusiatʼi
Pilipus kanilan su Mapia a Tutuma pantag kanu kapendatu nu Kadenan
enggu kanu Isa al-Masih na namaginugut silan taman sa napasalawat
kanilan su babay-mama. 13 Na apia su mama a entu a bedtuan sa Simiun
na naginugut bun. Na guna sekanin kasalawati na midtatanggunut
den sekanin kani Pilipus. Na sangat a ʼgkagaip sekanin kanu manga
kabarakatan enggu kagaipan a penggulan ni Pilipus.
14 Na guna makauma sa pakinegan nu manga sinugu nu Isa al-Masih
a lu sa Awrusalim i madakel i naginugut kanu kadtalu nu Kadenan lu sa
Samaria na pinalu nilan si Pitru enggu Yuhan. 15 Na guna makauma si
Pitru enggu Yuhan lu na inipangeni-ngeni nilan su manga namaginugut
lu asalʼa makalangkap kanilan su Suti a Ruh, 16 kagina dala pamun silan
kalangkapi nu Suti a Ruh, nia taman na nasalawatan bu silan kanu
ingala nu Mapulu a su Isa al-Masih. 17 Na guna su maitu na dinapenetan
den ni Pitru enggu Yuhan su ʼbpamaginugut lu taman sa linangkapan
mambu silan nu Suti a Ruh.
18 Na guna madsima ni Simiun i linemangkap kanu ʼbpamaginugut
su Suti a Ruh sa ukit a kinadapenetʼilan lun na kiugan nin menggay sa
kuleta si Pitru enggu si Yuhan 19 sa nia nin pidtalu na “Enggi aku nu
bun kanu kabarakatan nu a nan ka enggu apia entain i dapenetan ku
na kalangkapan bun nu Suti a Ruh.” 20 Ugaidʼa nia inisumpatʼi Pitru sa
lekanin na “Binasan ka nu Kadenan apegʼu kuleta nengka a nan, kagina
nia nengka kataw na mapamasa nengka su inenggay nu Kadenan. 21 Dala
a benal kawagibʼengka a makaamung ka kanu nia a galebekan kagina su
pusungʼengka na dikena pakasuat kanu Kadenan. 22 Kagina ka maitu na
edtaubat ka kanu nia a kadusan nengka enggu pangeni-ngeni ka kanu
Kadenan i ampunen ka nin pamun kanu mawag a ʼgkapagitungʼengka.
23 Na ʼgkailay ku man i sangat a ʼbpangalikudan kami nengka enggu ulipen
ka nu kadusan.” 24 Na nia nakasumpatʼi Simiun na “Ipangeni-ngeni aku nu
bu asalʼa dili makatingguma sa laki su kabinasan a nan a pedtalun nu.”
Su Manga Pinggalebek 8
Magi NT Final draft.indb 380 3/24/2021 2:48:46 PM
381
k 8:32-33 Ebpun i nia sia kanu Kitab a Inisulatʼu Nabi Isayas 53 ayat 7 taman sa 8.
25 Na guna su nakapayag den ni Pitru enggu Yuhan su kadtalu pantag
kanu Mapulu na mimbalingan den silan sa Awrusalim. Na gagalu na sia
silan sa lalan na ibpangusiatʼilan su Mapia a Tutuma pantag kanu Isa
al-Masih lu kanu manga dalepa a ʼgkaukitan nilan sa Samaria.
Su Kinapangusiatʼi Pilipus kanu Mama a Taw sa Itiupia
26 Na nia pidtalu nu malaikatʼu Kadenan kani Pilipus na “Edtatakena
ka, ka lu ka kanu lalan a semangul sa laya iganat sa Awrusalim
ʼbpawang sa Gasa.” (Su lalan a nia na dikena gaid ʼbpagukitan.) 27 Daka
ginemanat mambu si Pilipus, na sia kanu kabpelalagʼin na aden
nakadtundugʼin a mama a isa a mapulu nu manga taw sa dalepa a
Itiupia. Sekanin i pedtuganul kanu langun nu kaaden nu Kandaki a
puteli nu Itiupia. Na linemu su mama a nia sa Awrusalim ka sinemimba
kanu Kadenan. 28 Na sia kanu kabpaguli nin lu sa Itiupia a nageda kanu
kalisa nin na pembatian nin su Kitab a Inisulatʼu Nabi Isayas. 29 Saleta
na nia pidtalu nu Suti a Ruh kani Pilipus na “Lu ka kanu ʼbpagedan nin
ka ubay ka sekanin.” 30 Na minubay mambu mamagayas si Pilipus sa
lekanin, na nakinegʼin i pembatian nin su Kitab a Inisulatʼu Nabi Isayas.
Guna su maitu na inidsan ni Pilipus sa “Ngintu, ʼgkasabutan nengka bun
i pembatian nengka a nan?” 31 Na nia inisumpatʼu ʼgkasaligan a entu
na “Panun i kasabut ku lun amaika dala mapatuntay lun sa laki?” Na
pinangeni nin kani Pilipus i mageda sekanin kanu kalisa nin ka mayan
lu kanu ubay nin. 32 Na nia nin ba a entu pembatian a ayatan na
“Mana sekanin bili-bili a pedtundanen kanu pedsumbalian lun.
Mana su manguda a bili-bili a dala demun inek-inekʼin
kanu adapan nu pembumbul lun ka da nin a benal
ukai su ngali nin.
33 Na inilusak sekanin taman sa kinukum sa tipas,
na dala mapanudtul pantag kanu manga tupu nin,
sabap sa tinebped su umulʼin sia sa dunia.” k
34 Na nia pidtalu nu ʼgkasaligan a entu kani Pilipus na “Edtalu ka kun
sa laki u entain i pedtalun nu nabi a nia? Ngintu, pantag sa ginawa nin i
nia atawa ka pantag kanu ped a taw?” 35 Na guna su maitu na linudsuan
ni Pilipus kanu entu bun ba a ayatan su kinadsinantalʼin kanu Mapia a
Su Manga Pinggalebek 8
Magi NT Final draft.indb 381 3/24/2021 2:48:46 PM
382
l 8:37 Su nia a ayatan na kadakelan kanu manga danden a nakasulat na dala makaamung.
Tutuma pantag kanu Isa al-Masih. 36 Na gagalu na lu silan kanu lalan na
aden nasagadan nilan a ig. Na nia pidtalu nu ʼgkasaligan a entu na “Ilay
ka, aden a nan ig, basi mapakay a salawatan aku nengka den?” 37 Na nia
pidtalu ni Pilipus na “Kasalawatan ka bu amaika ʼbpaginugut ka kanu
Isa sa senep kanu atay nengka.” Na nia inisumpatʼu mama a entu na
“Uway, ʼbpaginugutan ku i su Isa al-Masih na saben-sabenal a Tunggalʼu
Kadenan.” l 38 Daka pinatelen nin su ʼbpagedan nin ka linemu silan kanu
ig ka sinalawatan sekanin ni Pilipus. 39 Na guna silan makatepad na
nalangiap si Pilipus ka kinua sekanin nu Suti a Ruh. Saleta mambu na su
ʼgkasaligan a entu na tinemalus den muli a sangat a ʼgkapia i ginawa nin.
40 Na saleta mambu na si Pilipus na lu den nakabpawang sa dalepa a
Asutus. Ibpangusiatʼin lu su Mapia a Tutuma taman den kanu langun nu
siudad a ʼgkaukitan nin taman sa kinauma nin sa Kaisaria.
Su Kinapaginugutʼi Saul kanu Isa al-Masih
(Su Manga Pinggalebek 22:6-16; Su Manga Pinggalebek 26:12-18) 9 1 Saleta mambu na da bun pinda na kabpamagigis ʼbpangimatay ni
Saul kanu ʼbpamaginugut kanu Mapulu a su Isa al-Masih. Linemu
si Saul kanu mapulu sa langun nu ʼbpamangurban 2 ka nangeni sa sulat
a ʼbpananggiten nin lu kanu manga walay a pedsambayangan nu manga
Yahudi sa Damaskus. Na nia nakadalem kanu sulat na aden kawagibʼin sa
kasigkemʼin kanu apia entain i kasabutan nin a ʼbpagunut kanu panduan
nu Isa al-Masih magidsan i babay-mama ka bilanggun nin lu sa Awrusalim.
3 Na guna su pakasiken den si Saul sa Damaskus na nakatekaw demun
sekanin nasumpitʼa sigay a ganat sa sulega. 4 Daka nakadudsum sekanin
kanu lupa. Na nakinegʼin i suala a pedtawag sa lekanin sa “Saul, Saul,
nginan ka ʼbpamungkaidanan aku nengka?” 5 Na nia inisumpatʼi Saul na
“Hu Mapulu, entain ka ba?” Na nia menem inisumpatʼu suala na “Saki
si Isa a ʼbpamungkaidanan nengka. 6 Na edtindeg ka, ka talus ka den
lu kanu entu a siudad. Aden edtalu sa leka lu u ngin i dait a enggulan
nengka.” 7 Na su manga mama a kapedʼi Saul na namakadtindeg silan a
di pamakadtalu ka matag silan pakakineg sa suala na dala ʼgkailay nilan
a taw. 8 Daka midtindeg si Saul, ugaidʼa guna den sekanin embamata
na di den pakailay, na tinundan bu sekanin nu manga tagapeda nin
Su Manga Pinggalebek 8 , 9
Magi NT Final draft.indb 382 3/24/2021 2:48:47 PM
383
ʼbpawang lu sa Damaskus. 9 Na nakatelu gay na di sekanin pakailay
taman sa dala makakan enggu makainem.
10 Na aden isa a mama a ʼbpaginugut lu sa Damaskus a bedtuan sa
Ananias. Naalungʼu ginawa nin su Mapulu a pedtawag sa lekanin
sa “Ananias.” Na sinemumpat mambu sekanin sa “Hu Mapulu nia aku
bun.” 11 Na nia pidtalu nu Mapulu sa lekanin na “Edtatakena ka, ka lu
ka kanu lalan a bedtuan sa Lalan a Matidtu. Pangilay ka su walay ni
Yahuda ka idsa nengka lun su mama a taw sa Tarsus a bedtuan sa Saul.
Na ʼbpangeni-ngeni sekanin saguna. 12 Na inipaalung ku sa lekanin i
pendapenetan nengka sekanin asalʼa makailay ʼbpaluman.” 13 Ugaidʼa nia
inisumpatʼi Ananias na “Hu Mapulu, madakel den i nakinegan ku kanu
nia a mama pantag kanu kapebpakapasangʼin kanu ʼbpamaginugut lu sa
Awrusalim. 14 Na nakineg ku bun i sinemia sekanin a aden kawagibʼin
ebpun kanu manga mapulu nu ʼbpamangurban sa kasigkemʼin kanu apia
entain a pedsimba sia makanggulalan kanu ingala nengka.” 15 Ugaidʼa nia
inisumpatʼu Mapulu na “Lu ka, ka pinamili ku sekanin a makapayag kanu
ngala ku lu kanu manga taw a dikena-Yahudi enggu kanu manga sultan
nilan taman den kanu manga taw a Israil. 16 Na ipailay ku sa lekanin i
temala sekanin sa madakel a kamalasayan sabap kanu kaunutʼin sa laki.”
17 Na daka linemu den si Ananias kanu walay ni Yahuda ka
dinapenetan nin si Saul sa nia nin pidtalu na “Saul a lusud ku sa tian, su
Mapulu a su Isa a mibpapayag sa leka lu kanu lalan sa kinasangulʼengka
sia na sinugu aku nin sia sa leka asalʼa makailay ka ʼbpaluman enggu
kalangkapan ka nu Suti a Ruh.” 18 Na midsambuta demun i kinalubpugʼu
mana ingilʼa seda ebpun kanu mata ni Saul, na daka nakailay
sekanin ʼbpaluman. Na guna su maitu na midtindeg sekanin taman sa
napasalawat. 19 Entu pan ka kineman sekanin taman sa nabagel.
Su Kinapangusiatʼi Saul lu sa Damaskus pantag kanu Isa al-Masih
Na namakapila gay na kaped bu nu ʼbpamaginugut si Saul lu
sa Damaskus 20 taman sa inipangusiatʼin lu kanu manga walay a
pedsambayangan nu manga Yahudi i Tunggalʼu Kadenan su Isa al-Masih.
21 Na langun nu nakakineg sa lekanin na sangat a nangagaip i ginawa
nilan taman sa nia nilan ʼgkadtalu na “Dikena ba sekanin su mama a
namungkaid kanu langun nu pedsimba sia makanggulalan kanu ingala
nu Isa lu sa Awrusalim? Tembu ba sinemia sekanin ka pedsigkemen
Su Manga Pinggalebek 9
Magi NT Final draft.indb 383 3/24/2021 2:48:48 PM
384
nin su ʼbpamaginugut ka enggu nin makaadap kanu manga mapulu nu
ʼbpamangurban.”
22 Ugaidʼa makin bun ʼbpangiseg su kabpangusiatʼi Saul taman sa da
den ʼgkadtalu nu manga Yahudi lu sa Damaskus sa kabpangimbenalʼin sa
su Isa na saben-sabenal a su Masih.
23 Naipus su manga gay na namagumpung su ped a manga Yahudi
sa kaimatay nilan kani Saul 24 ugaidʼa katawan ni Saul su kahanda
nilan a entu. Na magabi sa malamag na pedsipatan nilan bu su manga
bengawan nu siudad asalʼa kaimatayan nilan sekanin. 25 Tembu kinua
sekanin sa magabi nu manga taw a nakapapaginugutʼin kanu Isa
al-Masih ka pinapageda nilan sa bukag ka initudtun nilan kanu bala nu
alad a watu a nakalibet kanu siudad.
26 Na guna embalingan si Saul lu sa Awrusalim na miug sekanin
mamung kanu ʼbpamaginugut lu ugaidʼa ʼgkangagilekan silan sa lekanin
kagina nia nilan kataw na ʼbpagigiling bu sekanin a ʼbpaginugut. 27 Daka
inunutan sekanin ni Barnabas lu kanu manga sinugu nu Isa al-Masih
ka pidsinantalʼin kanilan u panun i kinabpapayag enggu kinambitiala
nu Mapulu kani Saul lu kanu lalan sa Damaskus. Pidsinantal bun ni
Barnabas su kinapangusiatʼi Saul sa da den gilekʼin lu sa Damaskus
pantag kanu Isa. 28 Na guna su maitu na pakandaya-daya den sekanin
kapedʼu ʼbpamaginugut lu sa Awrusalim taman sa ibpangusiatʼin sa da
den gilekʼin su pantag kanu Mapulu. 29 Na ipedsinantala nin su manga
Yahudi a nia nilan kadtalu na Grik ugaidʼa kiugan nilan mimatay si Saul.
30 Guna kasabuti nu ʼbpamaginugut su pantag kanu entu na inisigkilʼilan
si Saul lu sa Kaisaria entu pan ka pinatalusʼilan lu sa Tarsus.
31 Ulian nu entu na nalilintad den su lumpukan nu ʼbpamaginugut
kanu lusudʼu Yudia enggu Galili taman den sa Samaria. Na pegkabagel
su saligʼilan enggu pegkadakel-pegkadakel bun silan sabap kanu
palihala nu Suti a Ruh taman sa ʼbpaguyag-uyag silan sa aden gilekʼin
kanu Mapulu.
Su Kinalu ni Pitru sa Lida enggu Yupa
32 Daka kinakapʼi Pitru su langun na dalepa a entu. Na linemu bun
sekanin sa Lida lu kanu ʼbpamaginugut. 33 Na aden nailay nin lu a mama
a bedtuan sa Anias a di pakambangun kanu dalemʼu nakawalu lagun
kagina minatay su lawasʼin. 34 Daka nia pidtalu ni Pitru sa lekanin na
Su Manga Pinggalebek 9
Magi NT Final draft.indb 384 3/24/2021 2:48:49 PM
385
“Anias, pinagkapia ka den nu Isa al-Masih. Embangun ka, ka timu ka i
igan nengka.” Na mimbangun mambu sekanin mamagayas. 35 Na nailay
sekanin nu ʼbpamegkaleben lu sa Lida enggu Sarun tembu naginugut
silan kanu Mapulu a su Isa al-Masih.
36 Na aden ʼbpaginugut lu sa Yupa a bedtuan sa Tabita a bedtuan bun
sa Durkas. Su nia a babay na tatap ʼbpananabangan kanu miskinan enggu
sangat a malimu. 37 Na kanu entu a manga gay na da sekanin pangengelag
taman sa minatay. Na guna nilan mapasad lemigu na pinaiga nilan lu
kanu bilik sa pulu. 38 Na nakinegʼu ʼbpamaginugut lu sa Yupa i si Pitru
na lu sa Lida. Sabap sa masupeg su Lida sa Yupa na sinemugu silan sa
dua kataw a mama sa pangenin nilan kani Pitru i lemu mangagan sa
Yupa. 39 Daka minunut mambu si Pitru kanilan. Guna sekanin makauma
na pinatalusʼilan lu kanu bilik sa pulu. Na inubay sekanin nu manga
balu a ʼbpamanguliang enggu ipebpagilay nilan su manga lambung
enggu ped a balegkas a inumbalʼi Durkas kanu bibiag pan sekanin.
40 Ugaidʼa pinaliu silan langun ni Pitru ka midtinggaleb sekanin ka
nangeni-ngeni. Na sinangulan nin su bangkay ka nia nin pidtalu na
“Tabita, embangun ka.” Na mimbamata mambu su babay, na guna nin
mailay si Pitru na mimbangun. 41 Daka kinawa ni Pitru su lima nin ka
pinadtindegʼin. Entu pan ka tinawagʼin su ʼbpamaginugut enggu su
manga balu ka iniadapʼin kanilan. 42 Na nakapayapat su entu a nanggula
kanu lusudʼu Yupa, tembu madakel i naginugut kanu Mapulu a su Isa
al-Masih. 43 Midtangen pan si Pitru lu sa Yupa sa namakapila gay lu
kanu mama a bedtuan sa Simiun a ʼbpangagag sa upisʼa binatang.
Su Kinapaangay ni Kurnilius kani Pitru 10 1 Na aden mama a bedtuan sa Kurnilius lu sa siudad a Kaisaria.
Na kapitan sekanin na sundalu a bedtuan sa Bataliun na
Italia. 2 Balaagama sekanin enggu aden gilekʼin kanu Kadenan apegʼu
sakatiwalayan nin. Tatap bun sekanin ʼbpananabangan kanu manga
miskinan enggu tatap ʼbpangeni-ngeni kanu Kadenan. 3 Na kanu uras a
ikatelu sa malulem na pibpayagan sekanin nu malaikatʼu Kadenan sa nia
nin pidtalu na “Kurnilius.” 4 Daka pidtulikan nin sekanin a ʼgkagilekan
a benal taman sa minidsa sa “Ngintu ba, Mapulu?” Na nia inisawalʼu
malaikat na “Natalima nu Kadenan su tabangʼengka kanu manga
miskinan enggu nakasampay sa lekanin su pangeni-ngeni nengka. 5 Na
Su Manga Pinggalebek 9 , 10
Magi NT Final draft.indb 385 3/24/2021 2:48:49 PM
386
m 10:9 untulʼu walay Kanu nia a dalepa na katatapan kanu manga walay na pantal i kinaatep
lun enggu aden panikan nin sia sa liu a ipebpawang lu kanu untulʼin.
saguna na paangayi ka lu sa Yupa su mama a bedtuan sa Simiun Pitru.
6 Lu sekanin tinemumpa sa bedtuan sa Simiun a ʼbpangagag sa upisʼa
binatang, lu i walay nin sa ligidʼa lagat.” 7 Guna su nalangiap den su
malaikat na tinemawag si Kurnilius sa dua kataw a panunugun nin enggu
sakataw a ʼgkasaligan nin a sundalu a balaagama. 8 Na pinanudtulʼin
kanilan su nanggula, entu pan ka sinugu nin silan lu sa Yupa.
Su Inipailay nu Kadenan kani Pitru
9 Na kanu temundug a gay, na guna su pakasupeg den su manga sinugu
ni Kurnilius kanu kabpagangay nilan kani Pitru na minanik si Pitru lu kanu
untulʼu walay m kanu kutika a mangagan den maudtu ka nangeni-ngeni.
10 Na ʼgkagutem sekanin enggu nia nin ʼgkalinian na makakan ugaidʼa
gagalu nu kabpagatulʼilan lun na aden inipailay nu Kadenan sa lekanin.
11 Nailay nin i mimbuka su langit a aden initudtun a mana maulad a
ginis a iniketan i pat a pisukʼin. 12 Na nia nakadalem lun na langun na
embias-biasan na binatang, malanap-lanap enggu manga papanuk. 13 Daka
aden nakinegʼin a suala a midtalu sa “Edtindeg ka Pitru ka sumbali ka
enggu kan ka.” 14 Ugaidʼa nia pidtalu ni Pitru na “Di mapakay Mapulu ka
taman a umul ku na da aku pamun makakan sa maledsik atawa ka dikena
halal.” 15 Na nakinegʼin menem ʼbpaluman su suala sa “Di ka ipedtimbang
a maledsik su linimpiu nu Kadenan.” 16 Nakatelu nanggula su entu, entu
pan ka kineteng menem mamagayas su maulad a ginis lu sa langit.
17 Gagalu nu kapegkalibugʼi Pitru ʼbpagitung u ngin i maena nu nailay
nin a entu na nakauma mambu su manga mama a sinugu ni Kurnilius.
Na guna nilan matun su walay na lu silan kanu bengawan nu alad 18 ka
minidsa silan u lu ba tinemumpa su mama a bedtuan sa Simiun Pitru.
19 Saleta mambu na midtalu su Suti a Ruh kani Pitru sa “Aden telu kataw
a mama a nakauma a ʼbpangilay sa leka. 20 Edtindeg ka, ka ʼbpawangi
ka silan enggu da ka endua-dua sa kaunutʼengka kanilan ka saki i
sinemugu kanilan.” 21 Na linutadan mambu ni Pitru su manga mama sa
nia nin pidtalu kanilan na “Saki i ʼbpangilayn nu. Ngin i sabap a kinasia
nu?” 22 Na nia nilan inisawal na “Sinugu kami ni Kurnilius a kapitan
na sundalu. Matidtu sekanin enggu aden gilekʼin kanu Kadenan. Na
Su Manga Pinggalebek 10
Magi NT Final draft.indb 386 3/24/2021 2:48:50 PM
387
ʼbpagadatan bun sekanin nu langun nu manga pagidsan nengka a Yahudi.
Na pidtaluan nu malaikatʼu Kadenan sa paangayan ka nin sa lekami sia
ka pakikinegen nin su manga kadtalu nengka.” 23 Daka pinatalus silan ni
Pitru kanu walay taman sa lu pan silan nakatulug.
Su Kinalu ni Pitru kani Kurnilius
Na kanu mapita na minunut den mambu si Pitru kanilan enggu
inunutan bun sekanin nu manga pedʼin a ʼbpamaginugut a taw sa Yupa.
24 Na kanu temundug a gay na nakauma silan sa Kaisaria. ʼBpangingapan
silan ni Kurnilius enggu su manga pagali nin taman kanu mangasupeg
a pakatʼin a inakatʼin. 25 Guna su ʼbpeludep den si Pitru na inalaw
sekanin ni Kurnilius enggu sinemugiud sekanin kanu ay nin taman
sa sinemimba sekanin. 26 Ugaidʼa pinatindeg sekanin ni Pitru sa nia
nin pidtalu na “Taw aku bun a pagidsan nengka.” 27 Na gagalu nu
kabpeludepʼilan kanu walay na pembitiala silan. Na nailay ni Pitru su
madakel a taw a nangalimud. 28 Daka nia nin pidtalu kanilan na “Dikena
kanu panseb sa di a benal mapakay a semimbul atawa ka kakapen
nu isa a Yahudi su dikena nin pagidsan ugaidʼa inipailay nu Kadenan
sa laki i di ku itimbang sa maledsik su apia entain a taw. 29 Tembu ba
guna aku nengka paangayi na da aku endua-dua sa kinaunut ku. Na
mapakay a makaidsa ku u ngin i sabapan a kinapasia nengka sa laki?”
30 Nia inisawalʼi Kurnilius na “Nakapat gay den saguna sa maya bun ba
a uras a ikatelu sa malulem na ʼbpangeni-ngeni aku sia bun ba kanu
walay ku na nakatekaw demun midtindeg kanu kasangulan ku su
mama a mimbalegkas sa pedsigay. 31 Na nia nin pidtalu na ‘Kurnilius, su
pangeni-ngeni nengka enggu su tabangʼengka kanu manga miskinan na
natalima den nu Kadenan. 32 Na sugu ka lu sa Yupa ka paangayi ka su
mama a bedtuan sa Simiun Pitru a lu tinemumpa kanu mama a bedtuan
sa Simiun a ʼbpangagag sa upisʼa binatang. Lu kanu ligidʼu lagat su walay
nin.’ 33 Daka midtagad-tagad aku mapasugu, na midsukul-sukul aku
ka minunut ka sia. Na entu ba i sabapʼin a nangalimud kami sia kanu
adapan nu Kadenan ka pakikinegen nami u ngin i inisugu nin sa leka.”
Su Usiatan ni Pitru
34 Na daka linemudsu mangusiat si Pitru sa nia nin pidtalu na “Benal
a saguna ku pan natuntayan i su Kadenan na di besen mapambidaya,
Su Manga Pinggalebek 10
Magi NT Final draft.indb 387 3/24/2021 2:48:50 PM
388
n 10:36 Su manga taw a Israil na o silan bun su manga taw a Yahudi. 10:42 Su makapangukum sia na nia nin maena na kapegkukum kanu Gay nu Harikiamat.
35 ka apia entain kanu apia endaw a dalepa na pedtaliman nu Kadenan
amaika aden gilekʼin sa lekanin enggu nia nin penggulan na u endaw
i pakatidtu. 36 Katawan nu bun su kadtalu a inipapait sa lekami a
manga taw a Israil n a su Mapia a Tutuma a inipangusiat pantag kanu
kambalingan nu taw kanu Kadenan sia makanggulalan kanu Isa
al-Masih a Mapulu sa langun. 37 Katawan nu bun i su nia a nanggula
na nakapayapat den iganat sa Galili taman kanu embala-bala sa Yudia
ulian nu kinapangusiatʼu Yahiya pantag kanu salawat. 38 Su pedtalun
ku na su Isa a taw sa Nasarit a pinambarakat enggu pinalangkapan
nu Kadenan kanu Suti a Ruh nin. Apia endaw sekanin ʼbpagangay na
pedtabang enggu papegkapia kanu manga taw a papegkapasangan nu
Datu na Giadsal ka natalatantu i lu sa lekanin su Kadenan. 39 Saksi kami
kanu langun nu pinggula nin kanu dalepa nu manga Yahudi taman
sa Awrusalim. Na inimatayan sekanin sa ukit a kinatutuk lun kanu
kayu a pinambalawaga. 40 Ugaidʼa pinambibiag sekanin nu Kadenan
kanu ikatelu nin gay taman sa pinabpapayagʼin 41 ugaidʼa dikena kanu
langun nu taw ka sa lekami bu a pinamili nu Kadenan a makadsaksi
sa lekanin taman sa naped kami nin pan keman enggu minem ulian
nu kinapambibiag lun. 42 Na inisugu nu Isa al-Masih sa lekami su
kapangusiat kanu Mapia a Tutuma enggu kapaamad sa sekanin i
sinanganan nu Kadenan sa makapangukum o magidsan pan i bibiag
enggu dikena. 43 Na midsaksi sa lekanin su langun nu manga nabi sa
apia entain i maginugut sa lekanin na maampun su kabaladusan nin sia
makanggulalan kanu ingala nin.”
Su Kinalangkapʼu Suti a Ruh kanu manga Taw a Dikena-Yahudi
44 Na gagalu nu kapedsinantalʼi Pitru na linemangkap su Suti a Ruh
kanu langun nu nakikineg kanu entu a kadtalu. 45 Na nangagaip su
ʼbpamaginugut a Yahudi a minunut kani Pitru kagina pinalangkapan bun
nu Kadenan kanu Suti a Ruh su manga taw a dikena-Yahudi 46 enggu
nakinegʼilan pan a nakadtalu silan sa embias-bias a basa a pebpugi kanu
Kadenan. Daka pidtalu ni Pitru i 47 “Ngintu, aden pan makaungen sa
kasalawat sa ig kanu nia a manga taw a nakatalima bun sa Suti a Ruh
Su Manga Pinggalebek 10
Magi NT Final draft.indb 388 3/24/2021 2:48:51 PM
389
a pagidsan sa lekitanu?” 48 Daka inisugu nin i salawatan silan sia kanu
ingala nu Isa al-Masih. Ulian nu entu na pinangeni nilan kani Pitru i
edtangen pan lu sa pila gay.
Su Kinadsinantalʼi Pitru kanu Pinggula nin 11 1 Na nakinegʼu manga sinugu nu Isa al-Masih enggu su manga
pedʼilan a ʼbpamaginugut lu sa Yudia i su manga taw a
dikena-Yahudi na tinalima nilan bun su kadtalu nu Kadenan. 2 Guna
su linemu si Pitru sa Awrusalim na pidtaluan sekanin nu manga ped
kanu ʼbpamaginugut a manga Yahudi sa 3 “Ngintu ka linemu ka kanu
manga taw a dikena-Yahudi taman sa kineman ka pan a kapedʼilan?”
4 Daka pidsinantalʼi Pitru iganat sa punan-punan su nanggula. 5 Na
nia nin pidtalu na “Aden isa a gay a lu aku sa Yupa. Kanu timpu a
ʼbpangeni-ngeni aku na aden inipailay nu Kadenan sa laki a mana
maulad a ginis a iniketan kanu pat a pisukʼin a initudtun ebpun sa langit
sia demun kanu kasangulan ku. 6 Na guna ku pedsusulimana sa mapia
na nailay ku lu su manga binatang magidsan pan i talaw atawa ka
dikena talaw, ʼbpananap enggu manga ʼbpameledtu. 7 Daka aden nakineg
ku a suala a ‘Edtindeg ka Pitru ka sumbali ka enggu kan ka.’ 8 Ugaidʼa
nia ku inisawal na ‘Di mapakay Mapulu ka saben-sabenal a dala pamun
nakalawang kanu bakelengan ku a maledsik atawa ka dikena halal.’
9 Na nakineg ku menem ʼbpaluman su suala a ganat sa sulega a ‘Di ka
ipedtimbang a maledsik su ngin i linimpiu nu Kadenan.’ 10 Na nakatelu i
entu ba nanggula. Daka kineteng bun menem ʼbpaluman lu sa langit su
langun nu entu a initudtun. 11 Kanu entu bun ba a kutika na telu kataw
a manga mama i nakauma kanu walay a ebpun sa Kaisaria a ʼbpagangay
sa laki. 12 Saleta na pidtalu nu Suti a Ruh sa laki i di aku endua-dua sa
kaunut ku kanilan. Na inunutan aku nu nem kataw a nia a ped tanu a
ʼbpamaginugut taman sa nakauma kami kanu walay nu mama a entu a
bedtuan sa Kurnilius.
13 “Na pinanudtulʼu mama a entu sa lekami su kinabpayagʼu malaikat
sa lekanin lu kanu walay nin taman sa nia inisugu nu malaikat sa
lekanin na ‘Pasugu ka lu sa Yupa ka paangayi ka si Simiun a bedtuan
bun sa Pitru. 14 Edtalun nin su makapalipuas sa leka taman kanu
sakatiwalayan nengka.’ 15 Na da aku pamun gaid makadtalu-talu na
su Suti a Ruh na linemangkap kanilan a mana bun sa lekitanu kanu
Su Manga Pinggalebek 10 , 11
Magi NT Final draft.indb 389 3/24/2021 2:48:51 PM
390
paganay. 16 Daka nagkalendem ku su pidtalu nu Mapulu a ‘Su Yahiya na
nia nin inipanalawat na ig ugaidʼa salawatan kanu menem kanu Suti a
Ruh.’ 17 Amaika maitu na inenggan bun silan nu Kadenan sa pagidsan nu
inenggay nin sa lekitanu sa kanu kinapaginugut tanu kanu Isa al-Masih.
Na entain aku a semungkang kanu Kadenan?”
18 Guna nilan makineg i entu na nakalenek silan daka napugi nilan su
Kadenan taman sa nia nilan nadtalu na “Sinugutan bun nu Kadenan su
manga taw a dikena-Yahudi sa makadtaubat bun silan ka enggu nilan
matalima su uyag-uyag a da taman nin.”
Su Lumpukan nu ʼBpamaginugut sa Antiuk
19 Na su ped a ʼbpamaginugut a nakabpapalak sabap kanu
kabpamungkaid ulian nu kinaimatay kani Istiban na namakauma silan
sa Pinisia, Saiprus taman sa siudad a Antiuk. Na ibpangusiatʼilan su
Mapia a Tutuma lu kanu manga Yahudi. 20 Ugaidʼa aden bun ped kanilan
a manga taw sa Saiprus enggu Sirin a linemu sa Antiuk ka nangusiat
bun kanu manga taw a dikena-Yahudi pantag kanu Mapulu a su Isa
al-Masih. 21 Na lu sa kanilan su kabarakatʼu Kadenan taman sa madakel
i naginugut kanu Mapulu.
22 Na nakauma kanu pakinegan nu lumpukan nu ʼbpamaginugut a
lu sa Awrusalim su entu a nanggula. Daka sinugu nilan si Barnabas lu
sa Antiuk. 23 Na kanu kinauma nin lu sa Antiuk na napia i ginawa nin
ka nailay nin i ipegkalimu nu Kadenan su manga taw lu. Pinanutuman
nin silan sa italusʼilan su kapedsaligʼilan kanu Mapulu sa senep sa atay.
24 Na mapia a taw si Barnabas enggu linangkapan sekanin nu Suti a
Ruh taman sa mabagel i saligʼin. Na pegkadakel-pegkadakel bun su
ʼbpamaginugut kanu Mapulu a su Isa al-Masih.
25 Daka linemu si Barnabas sa Tarsus ka pinangilay nin lu si Saul.
26 Na guna nin matun na pinaunutʼin embalingan sa Antiuk. Na kanu
lusudʼu nakasalagun na tatap silan pedtatalabuka kanu lumpukan
nu ʼbpamaginugut ka namamandu silan kanu madakel a taw. Na lu sa
Antiuk na lu ba pagan-paganayan a binedtuan su ʼbpamaginugut sa
“Taw nu al-Masih.”
27 Kanu entu a timpu na aden nakauma a manga nabi lu sa Antiuk a
ganat sa Awrusalim. 28 Na su sakataw kanilan a bedtuan sa Agabus na
midtindeg ka sia nakanggulalan kanu Suti a Ruh na naalungʼin i aden
Su Manga Pinggalebek 11
Magi NT Final draft.indb 390 3/24/2021 2:48:51 PM
391
p 12:1 Datu Hirud Nia ba su ikatelu a Hirud a su Ika-isa a Hirud Agripa. Mailay i nia sia kanu
Maena nu Mangadalem a Kadtalu kanu Kitab sia kanu kapupusan nu nia a kitab.
makatingguma a masela a kanggutem kanu pat a pisukʼu dunia. (Na
nanggula i nia kanu timpu nu Sultan Klaudius.) 29 Na napamagayunan
nu ʼbpamaginugut i mapapait silan sa tabang sa endaw taman i magaga
nilan lu kanu manga kapedʼilan a ʼbpamaginugut sa Yudia. 30 Na
maitu den ba i pinggula nilan, sinugu nilan si Barnabas enggu si Saul
a makasigkil kanu tabang lu kanu ʼgkangaunutan nu lumpukan nu
ʼbpamaginugut.
Su Kinapaliu kani Pitru sa Bilangguan 12 1 Kanu entu a timpu na linudsuan ni Datu Hirud p su
kabpamungkaidʼin kanu manga taw a lusud kanu lumpukan
nu ʼbpamaginugut. 2 Pinaputukan nin sa ulu si Yakub a suledʼi
Yuhan. 3 Na guna nin mailay i nasuatan nu manga Yahudi su entu
na inipasigkemʼin menem si Pitru. Nanggula i entu kanu timpu nu
Kapegkanduli kanu Pan a Dala Pakembangʼin. 4 Na inipabilanggu nin si
Pitru enggu pinatamengan nin sa pat kalumpukan a enggaga-pat kataw
a sundalu a pedsusukelia su uman i sakalumpukan. Nia kahanda ni Datu
Hirud na iadapʼin sekanin kanu manga taw kanu kapasadʼu Kanduli a
entu. 5 Na lu demun sa bilangguan si Pitru, saleta na inipangeni-ngeni
sekanin mamikalʼu lumpukan nu ʼbpamaginugut.
6 Na kanu magabi a unan nu kapegkukum kani Pitru na pedtulug
sekanin kanu pageletan nu dua kataw a sundalu. Na inisangkali su
duakambala a lima nin lu kanu lima nu dua kataw a sundalu. Aden
bun manga tameng kanu bengawan. 7 Da matana-tana na nakatekaw
demun ʼbpayag lu kanu bilangguan su malaikatʼu Kadenan a pedsigay.
Na kinebitʼin si Pitru ka pinukaw nin sa nia nin pidtalu na “Embangun
ka mamagayas!” Na nabekal su manga sangkali nu lima nin. 8 Na pidtalu
pan nu malaikat sa lekanin i “ʼBpakut ka enggu edsandal ka.” Na maitu
den ba mambu i pinggula nin taman sa nia pan pidtalu nu malaikat na
“Embalegkas ka su lambungʼengka ka unut ka sa laki.” 9 Na minunut den
mambu lemiu si Pitru kanu malaikat ugaidʼa di nin katawan i benal su
langun nu entu ka nia nin lun kataw na pedtaginep bu sekanin. 10 Na
nakalampas silan kanu ika-isa enggu ikadua a tameng taman sa lu den
Su Manga Pinggalebek 11 , 12
Magi NT Final draft.indb 391 3/24/2021 2:48:52 PM
392
q 12:17 Su nia a Yakub na su suledʼu Isa al-Masih sa ina. Sekanin su ʼgkaunutan nu lumpukan nu
ʼbpamaginugut sa Awrusalim.
silan kanu bengawan a putaw a ipebpawang sa siudad. Na mimbukat
demun su pintu ka linemiu silan. Na endaw i kinalampasʼilan kanu
satiman a lalan na nalangiap su malaikat.
11 Na guna kaimamani ni Pitru su nanggula nin na nia nin nadtalu
na “Saguna ku pan natawan i benal besen su nanggula ku! Sinugu
nu Kadenan su malaikatʼin ka enggu aku nin makapalipuas kanu
kapamungkaidʼi Hirud enggu su ʼgkapangingalapʼu manga Yahudi a
manggula ku.” 12 Guna nin kaimamani su entu na linemu sekanin kanu
walay ni Mariam a ina ni Yuhan a bedtuan bun sa Markus. Na madakel
a nangalimud lu a ʼbpangeni-ngeni. 13 Na nanutuk kanu bengawan nu
alad si Pitru na linuludʼu panunugun a bedtuan sa Ruda ka inilay nin
u entain i entu. 14 Nakilala nin su suala ni Pitru, na kanu kinapia na
ginawa nin na da nin kabukati ka makin mimbalingan ka pidtalu nin
i si Pitru na lu sa bengawan. 15 Nia nilan lun inisumpat na “ʼGkabuneg
ka?” Ugaidʼa ipedtegelʼin bun i lu sekanin. Na napagitungʼilan taman sa
nia nilan pidtalu na “Basi malaikatʼin bu i entu.” 16 Ugaidʼa ʼbpanutuk
bun si Pitru. Na binukatan nilan, daka nagaip silan ka benal a si Pitru
besen i entu. 17 Pinggulinganan nin silan sa di silan edtalu-talu entu pan
ka pidsinantalʼin kanilan u panun i kinapaliu sa lekanin nu Kadenan
lu kanu bilangguan. Pidtalu nin pan i “Panudtulʼu i nia kani Yakub q
enggu kanu ped pan a manga lusud sa tian a ʼbpamaginugut.” Entu pan
ka ginemanat menem sekanin ka linemu kanu ped a dalepa.
18 Kanu mapita na da makadtuganula su manga sundalu ka di nilan
katawan u ngin i nanggula ni Pitru. 19 Inipapangilay sekanin ni Hirud,
guna su di sekanin ʼgkatun na pinangingidsan su manga pedtameng
taman sa pinaimatayan nin silan. Daka linemu si Hirud sa Kaisaria
ebpun sa Yudia ka midtangen pan lu.
Su Kinapatay ni Datu Hirud
20 Na ʼgkasakit a benal i ginawa ni Hirud kanu manga taw sa siudad a
Tair enggu Sidun. Namagayun su manga taw a entu mangadap kani Hirud
ka enggu silan makapamagayun sabap sa lu pakaganat su kauyagan
nilan kanu kalupan nu datu. Na nangeni silan sa tabang kani Blastus a
Su Manga Pinggalebek 12
Magi NT Final draft.indb 392 3/24/2021 2:48:53 PM
393
r 13:1 Hirud Nia ba su ikadua a Hirud a su Hirud Antipas. Mailay i nia sia kanu Maena nu
Mangadalem a Kadtalu kanu Kitab sia k s anu kapupusan nu nia a kitab. t 13:2 pebpuasa Su nia a puasa na dikena pagidsan kanu Ramadan. 13:5, 13 Yuhan Na nia bun ba si Yuhan a bedtuan sa Markus.
su pedtuganul kanu tulugan nu datu. 21 Kanu napamili a gay nu Hirud na
pimbalegkasʼin su balegkasʼin sa kasultan enggu nagagayan kanu kulesi
nin ka midtalu-talu sekanin. 22 Na nia ibpelalisʼu manga taw na “Dikena
suala na manusia i nia ka suala nu kadenan.” 23 Daka midsambuta demun
i kinapadsakitʼu malaikat sa lekanin sabap sa tinalima nin su pugi a kanu
Kadenan bu. Naguled sekanin taman sa minatay.
24 Saleta mambu na ʼbpangiseg bun su kapegkapayapatʼu kadtalu nu
Kadenan.
25 Guna den mapasadʼi Barnabas enggu Saul su lakaw nilan lu sa
Awrusalim na mimbalingan silan sa Antiuk. Pinaunutʼilan si Yuhan a
bedtuan bun sa Markus.
Su Kinasenggay kani Saul enggu Barnabas
sa Kanggalebekʼilan sia kanu Kadenan 13 1 Na aden manga nabi enggu aden bun ʼbpamamandu lu kanu
lumpukan nu ʼbpamaginugut sa Antiuk a si Barnabas, si Simiun a
bedtuan bun sa Maitem, si Lusius a taw sa Sirin, si Saul enggu si Manain
a isa bu i kinagkasela nilan kanu Hirud. r 2 Na gay nilan pebpuasa s
enggu pedsimba kanu Kadenan na nia pidtalu nu Suti a Ruh kanilan
na “Isenggay nu si Barnabas enggu si Saul ka enggu nilan manggalebek
su galebekan a iniumun ku kanilan.” 3 Guna su nakapasad silan ʼbpuasa
enggu mangeni-ngeni na dinapenetan nilan si Barnabas enggu si Saul
entu pan ka pinaganatʼilan.
Su Kinapangusiat kanu Mapia a Tutuma lu sa Saiprus
4 Na guna su nakapaganat den silan nu Suti a Ruh na linemu den silan
sa Silusia taman sa linemayag silan ʼbpawang sa Saiprus. 5 Guna silan
makauma sa Salamis na inipangusiatʼilan su kadtalu nu Kadenan lu kanu
manga walay a pedsambayangan nu manga Yahudi. Kapedʼilan bun si
Yuhan t a pedtabang kanilan.
6 Guna su natanebʼilan su manga dalepa a entu taman sa nakauma
silan sa Papus na aden nakadtalabuka nilan a Yahudi a ʼbpangalintaw
Su Manga Pinggalebek 12 , 13
Magi NT Final draft.indb 393 3/24/2021 2:48:54 PM
394
u 13:16 Su manga taw a Israil na silan bun su manga Yahudi.
enggu ʼbpenabi-nabi a bedtuan sa Bar-isa, 7 a masupeg a benal a
pakatʼu balaitungan a gubilnadul a si Sergius Paulus. Pinaangayan
nu gubilnadul si Barnabas enggu si Saul ka kiugan nin makikineg su
kadtalu nu Kadenan. 8 Ugaidʼa su ʼbpangalintaw a entu a si Bar-isa
(Ilimas i ngala nin sa Grik) na pedsungkangen nin si Saul enggu si
Barnabas asalʼa di makapalitiala su gubilnadul kanu kadtalu nu Kadenan.
9 Daka si Saul a entu a bedtuan bun sa Bulus a linangkapan nu Suti a
Ruh na pinandangʼin su mama a ʼbpangalintaw taman sa 10 pidtaluan
nin sa “Seka, saitan ka, dupang ka a benal, budtuden ka enggu
sungkang ka kanu langun nu mapia. Nginan, di nengka den katelenan i
kapapedsibay nengka kanu matidtu a lalan kanu Kadenan? 11 Na ilay ka,
makatingguma sa leka su siksa nu Kadenan, mabulag ka, di nengka pan
babaya mailay su mata nu senang.” Daka midsambuta demun i da nin
kailay taman sa nakapangabul sekanin ka nangilay sa makatundan lun.
12 Guna mailay nu gubilnadul su nanggula a entu na naginugut sekanin
enggu nagaip bun i ginawa nin kanu usiatan makapantag kanu Mapulu.
Su Kinadtalu-talu ni Bulus lu sa Antiuk a Masupeg sa Pisidia
13 Iganat sa Papus na linemayag si Bulus enggu su manga tagapeda
nin ʼbpawang sa Pirga lu sa Pampilia. Na tinagak silan ni Yuhan t ka
mimbalingan lu sa Awrusalim. 14 Iganat menem sa Pirga na tinemalus
silan sa Antiuk a masupeg sa Pisidia. Na kanu Gay nu Kabpangintelenen
nu manga Yahudi na linemu silan kanu walay a pedsambayangan nilan
ka nagagayan silan makikineg. 15 Na ulian nu kinabatia kanu Kitab
Taurat enggu kanu manga Kitab a Inisulatʼu Manga Nabi na inipasampay
nu ʼgkangaunutan nu walay a pedsambayangan kani Bulus enggu
Barnabas i “Manga lusudʼami sa tian, amaika aden makapangusiatʼu
kanu manga taw a nia na mapakay a ipangusiatʼu.” 16 Na midtindeg si
Bulus ka pinggulinganan nin silan enggu nia nin pidtalu na “Manga
lusud ku sa tian a manga taw a Israil u enggu su manga taw a dikena
Israil a aden gilekʼin kanu Kadenan na pakikineg kanu. 17 Su Kadenan
a pedsimban tanu a manga taw a Israil na pinamili nin su manga
kalukesan tanu taman sa pinagkadakelʼin silan kanu timpu a lapu silan
sa Egypt. Sabap kanu bagelʼu Kadenan na pinaliu nin bun silan kanu
Su Manga Pinggalebek 13
Magi NT Final draft.indb 394 3/24/2021 2:48:55 PM
395
v 13:22 Ebpun i nia sia kanu Ika-isa a Kitabʼu Nabi Samuil 13 ayat 14.
entu a inged. 18 Kanu dalemʼu patpulu lagun lu kanu tawan-tawan a
dalepa na pidsabalan bu silan nu Kadenan. 19 Ulian nu kinabinasa nu
Kadenan kanu pitu katribu sa Kanaan na inenggay nin kanilan su entu a
dalepa a mabpusaka nilan.
20 “Na su langun nu nia na nanggula kanu dalemʼu manga nakapat
gatus enggu limapulu lagun.
“Na ulian nu entu menem na inenggay nu Kadenan kanu manga
kalukesan su ʼbpamangukum taman den kanu timpu nu Nabi Samuil. 21 Na
guna menem silan pangeni sa sultan na inenggay nu Kadenan kanilan si
Saul a wata ni Kis a tupu nu Buniamin. Na mindatu si Saul kanilan kanu
dalemʼu nakapatpulu lagun. 22 Na guna menem iawa nu Kadenan si Saul
na inisambi nin su Daud a makadsultan. Na nia pidtalu nu Kadenan pantag
sa lekanin na ‘Sia ku nailay kanu Daud a wata ni Yisi su pakasuat sa laki.
Na penggulan nin su langun nu kahanda ku sa lekanin.’ v
23 “Na kanu muliataw nu nia a mama nakabpun su Isa al-Masih a
inibpasadʼu Kadenan a mamelipuas kanu taw a Israil. 24 Unan nu kauma
nin, na inipangusiatʼu Yahiya kanu langun nu taw a Israil sa dait a
edtataubat silan taman sa mapasalawat silan. 25 Guna su ʼgkapasad den
nu Yahiya su galebekʼin na inidsa nin i ‘Ngin i kataw nu sa laki, saki su
Masih? Dikena saki su entu ugaidʼa mangagan den sekanin makauma.
Na apia su kapukas ku kanu ampisʼu ay nin na di aku makadait.’ ”
26 Pidtalu pan ni Bulus i “Manga lusud ku sa tian magidsan i tupu
nu Ibrahim enggu dikena tupu nu Ibrahim a aden gilekʼin kanu
Kadenan, na sia sa lekitanu inisampay su kalipuasan. 27 Su manga taw
sa Awrusalim enggu su ʼgkangaunutan nilan na dala nilan kasabuti
i su Isa al-Masih su ʼbpamelipuas taman sa dala nilan bun katuntayi
su pedtalun nu manga nabi a pembatian den uman mauma su Gay
nu Kabpangintelenen. Ugaidʼa silan bun i nakatuman kanu kadtalu
nu manga nabi pantag kanu kaimatay kanu Isa. 28 Ka apia dala dait
a imatay nilan lun na pinangeni nilan bun kani Pilatu i paimatayan
sekanin. 29 Na guna nilan den matuman su nakasulat pantag sa lekanin
na inibaba nilan kanu kayu a pinambalawaga ka inikubulʼilan. 30 Ugaidʼa
pinambibiag ʼbpaluman nu Kadenan su Isa. 31 Na kanu dalemʼu
namakapila gay na mibpapayag sekanin kanu manga tagapeda nin a
Su Manga Pinggalebek 13
Magi NT Final draft.indb 395 3/24/2021 2:48:56 PM
396
w 13:33 Ebpun i nia sia kanu Manga Sengal x 2 ayat 7 sia kanu Kitab Zabur. y 13:34 Ebpun i nia sia kanu Kitab a Inisulatʼu Nabi Isayas 55 ayat 3. z 13:35 Ebpun i nia sia kanu Manga Sengal 16 ayat 10 sia kanu Kitab Zabur. 13:41 Ebpun i nia sia kanu Kitab a Inisulatʼu Nabi Habakuk 1 ayat 5.
minunut sa lekanin lu sa Awrusalim ebpun sa Galili. Silan su nabaluy a
manga saksi nin kanu manga taw.
32 “Na saguna na ipedsampay nami sa lekanu su Mapia a Tutuma a
inibpasadʼu Kadenan kanu manga kaapuan tanu. 33 Natuman den nu
Kadenan su pasad a nia sa lekitanu a manga muliataw nilan sa kanu
kinapamili nin kanu Isa. Nakasulat i nia kanu ikadua a Sengal sia
kanu Kitab Zabur a
‘Seka su Tunggal a wata ku,
saguna na ipebpayag ku i saki su Ama nengka.’ w
34 Kagina ka pinambibiag den sekanin nu Kadenan na di den sekanin
matay ʼbpaluman. Na nia kadtalu nu Kadenan sia kanu kitab na
‘Saben-sabenal a pedtumanen ku sa lekanu
su manga inibpasad ku kanu Daud.’ x
35 Nadtalu bun kanu ped a Sengal sia kanu Kitab Zabur i
‘Di nengka padtadayn a temala sa kaledak su
Tunggalʼengka a Suti.’ y
36 Na su Daud na guna nin den matuman su kahanda nu Kadenan kanu
timpu nin na minatay bun sekanin. Lu sekanin inikubul kanu ubay nu
manga lukesʼin taman sa lu den ba sekanin naledak. 37 Ugaidʼa su Isa
al-Masih a pinambibiagʼu Kadenan na da sekanin maledak.
38 “Kagina ka maitu manga lusud ku sa tian, na dait a katuntayan nu
i sia nakanggulalan kanu Isa na pakapangusiat sa lekanu su kaampun
kanu manga kabaladusan. 39 Na su langun nu maginugut sa lekanin
na makalipuas kanu langun na kabaladusan a di magaga lemipuasʼu
kasuguan a sia nakanggulalan kanu Musa. 40 Na abungi nu i sekanu i
masugatʼu nakasulatʼu manga nabi a kadtalu nu Kadenan a
41 ‘Sekanu a ʼbpamedsudi na ilay nu,
magaip kanu sa ngin i enggulan ku sa lekanu taman
sa matay kanu.
Kagina gagalu nu bibiag kanu pan na aden itingguma ku
sa lekanu a manggula a di nu a benal kapalitialan,
apia aden pan edtalu lun sa lekanu.’ z”
Su Manga Pinggalebek 13
Magi NT Final draft.indb 396 3/24/2021 2:48:57 PM
397
a 13:47 Ebpun i nia sia kanu Kitab a Inisulatʼu Nabi Isayas 49 ayat 6.
42 Na kanu kabpeliu ni Bulus enggu Barnabas na pinangeni nu
manga taw i madsinantalʼilan ʼbpaluman i nia kanu temundug a Gay
nu Kabpangintelenen. 43 Guna su napasad su kinandidilimuda na
madakel kanu manga Yahudi enggu su minunut kanu agama nu Yahudi
i minunut kani Bulus enggu Barnabas. Inibpaliugatʼilan kanu manga
taw a entu i papanalusen nilan su kapedsaligʼilan sia kanu tabangʼu
Kadenan.
Su Kinalamigʼi Bulus enggu Barnabas kanu Dikena-Yahudi
44 Kanu temundug a Gay nu Kabpangintelenen na sama bu da
maibped su manga taw nu inged sa kinandidilimudan nilan ka enggu
nilan mapakikineg su manga kadtalu nu Kadenan. 45 Ugaidʼa guna
mailay nu manga Yahudi su madakel a taw na pinangalikudan nilan
su entu. Daka sinungkangʼilan su langun na pedtalun ni Bulus taman
sa pidsudian nilan. 46 Saleta mambu na si Bulus enggu si Barnabas na
da den gilekʼilan taman sa pidtalu nilan i “Nia man wagib na sekanu
muna i dait a makakineg kanu kadtalu nu Kadenan ugaidʼa kagina ka
da nu talima na mana bun sekanu i minawa sa kawagib kanu ginawa nu
kanu uyag-uyag a da taman nin. Ilay nu, ka nia nami den lamigen na su
manga taw a dikena-Yahudi. 47 Kagina ka nia ba su inisugu nu Kadenan
sa lekami kanu kinadtalu nin sa
‘Pinamili ku sekanu a mabaluy a palitan kanu
manga taw a dikena-Yahudi
ka enggu nu makapayapat su kalipuasan kanu
pat a pisukʼu dunia.’ a”
48 Guna makinegʼu manga taw a dikena-Yahudi su entu a katigan na
sangat a nangapia i ginawa nilan taman sa pinugi nilan su kadtalu nu
Kadenan. Na namaginugut su langun na napamili a makapaguyag-uyag
sa da taman nin. 49 Na su kadtalu pantag kanu Mapulu na pakapayapat
bun kanu lusudʼu dalepa a entu.
50 Ugaidʼa sinekatʼu manga Yahudi su balaagama enggu balapantag a
manga babay taman kanu ʼgkangaunutan a manga mama lu kanu entu
a inged ka inisundulʼilan sa kapamungkaid kani Bulus enggu Barnabas
taman sa pinamugaw nilan lu kanu ingedʼilan. 51 Daka pinubpugʼi Bulus
Su Manga Pinggalebek 13
Magi NT Final draft.indb 397 3/24/2021 2:48:58 PM
398
b 13:51 pinubpugʼi Bulus enggu Barnabas su libubukʼu ay nilan sungkang kanu manga
Yahudi lu Nia nin maena na tanda a kinemias silan sa apia ngin i manggula nu manga taw a
entu a Yahudi na da den kanilan lun.
enggu Barnabas su libubukʼu ay nilan sungkang kanu manga Yahudi lu, b
entu pan ka linemu silan sa Ikunium.
52 Saleta mambu na ʼgkangapia a benal i ginawa nu ʼbpamaginugut
enggu linangkapan silan nu Suti a Ruh.
Su Kinapangusiatʼi Bulus enggu Barnabas lu sa Ikunium 14 1 Na linemu bun si Bulus enggu si Barnabas kanu walay a
pedsambayangan nu manga Yahudi lu sa Ikunium. Na sabap
kanu usiatan nilan na madakel mambu i naginugut kanu Mapulu a
su Isa al-Masih magidsan i Yahudi enggu dikena-Yahudi. 2 Ugaidʼa su
manga Yahudi a da pamaginugut na inisundulʼilan su manga taw a
dikena-Yahudi taman sa dinutian nilan su itungan nilan sungkang
kanu ʼbpamaginugut. 3 Na malu natana-tana i kinadtangen ni Bulus
enggu Barnabas lu a ibpangusiatʼilan sa da den gilekʼin su pantag kanu
Mapulu. Na inipaamad mambu nu Mapulu i benal su ibpangusiatʼilan
pantag kanu limu nin sia nakanggulalan kanu kinaenggay nin kanilan
sa kabarakatan a pakagaga silan penggula sa kangagaipan. 4 Ugaidʼa
nabad su manga taw lu. Su ped na lu tinemampil kanu manga Yahudi a
di ʼbpamaginugut, su ped menem na lu kani Bulus enggu Barnabas.
5 Na napamagayunan nu ped kanu manga taw a dikena-Yahudi
enggu kanu manga Yahudi a entu apegʼu ʼgkangaunutan nilan su
kapamungkaid enggu kapamalantay sa watu kani Bulus enggu Barnabas.
6 Ugaidʼa guna i entu kasabuti ni Bulus enggu Barnabas na namagayas
silan mawa. Linemu silan sa siudad a Listra enggu Dirbi a sakupʼu
Likaunia taman den kanu embala-bala a dalepa lu. 7 Na lu nilan ba
menem inipangusiat su Mapia a Tutuma.
Su Kinalakaw nu Mama a Di Pakalakaw lu sa Dalepa a Listra
8 Na aden mama lu sa Listra a ʼbpagagayan bu ka di pakalakaw,
naitʼin den gememaw su entu a sadilʼin. 9 Na ʼbpamakikineg sekanin
kanu usiatan ni Bulus. Guna kadtuliki ni Bulus na nasipatan nin i aden
saligʼu mama a entu sa kaulian. 10 Na daka pidtalu nin sa matanug kanu
Su Manga Pinggalebek 13 , 14
Magi NT Final draft.indb 398 3/24/2021 2:48:59 PM
399
c 14:12 Sius Su mapulu sa langun nu pegkakadenanen d nu manga taw a Grik. 14:12 Hirmis Su isa kanu manga pegkakadenanen nu manga taw a Grik, sekanin su ʼbpangusiat.
mama a entu i “Edtindeg ka.” Daka mibpakulut temindeg su mama
taman sa linemakaw.
11 Na guna mailay nu madakel a taw su entu a pinggula ni Bulus
na inilalisʼilan sa basa a Likaunia i “Mimbaba sia sa lekitanu su
manga kadenan a mimbuntal sa manusia!” 12 Na binedtuan nilan si
Barnabas sa Sius c enggu si Bulus menem na Hirmis d kagina sekanin
su ʼbpangungusiat. 13 Na su pedsimban kani Sius na lu kanu liu nu
siudad. Na nananggit su ʼbpangapal kani Sius sa manga tudu a sapi a
pinambalig sa ulak lu kanu bengawan nu siudad kapedʼin su manga taw
ka ʼbpagapalan nilan si Bulus enggu Barnabas.
14 Ugaidʼa guna i entu kasabuti ni Barnabas enggu Bulus na kinisi
nilan su balegkasʼilan sa lat a ginawa nilan enggu namagayas silan
lemu kanu pageletan nu taw ka inilalisʼilan edtalu i 15 “Manga pakat,
nginan ka penggulan nu i nia? Manga taw kami bun a pagidsan
nu. Ipedsampay nami sa lekanu su Mapia a Tutuma ka enggu nu
kataligkudanan su maya ba a galebek a da katagan nin ka enggu kanu
makasangul kanu tidtu a Kadenan a nangaden kanu langit, kanu lupa
enggu kanu lagat taman den kanu langun nu namakadalem lun. 16 Kanu
paganay a timpu na pinadtaday nu Kadenan su langun na manga tribu
sa kanggula nilan sa kanu endaw i kiugʼilan. 17 Ugaidʼa apia ka maitu na
minenggay bun sekanin sa amadan asalʼa makilala nu sekanin. Nia nin
amadan na su kapianan nin a mana su ulan enggu su mapia a sabpet.
Inenggan kanu nin bun sa kauyagan a nakasukul kanu atay nu taman
sa nakagalaw sa lekanu.” 18 Na apia maitu i kadtalu ni Bulus enggu
Barnabas na napasangan bun silan semapal kanu manga taw kanu
kabpagapalʼilan kanilan.
19 Daka aden manga Yahudi a namakauma ebpun sa Antiuk enggu
Ikunium. Na sinekatʼilan su manga taw sa kasungkang kani Bulus taman
sa pinamalantay nilan sa watu entu pan ka ginuyudʼilan lu kanu liu nu
siudad ka nia nilan kataw lun na minatay den sekanin. 20 Ugaidʼa guna
malibetʼu ʼbpamaginugut na nakatekaw demun sekanin nakambangun
enggu mimbalingan lu kanu siudad. Kanu temundug menem a gay na
linemu sekanin sa Dirbi a kapedʼin si Barnabas.
Su Manga Pinggalebek 14
Magi NT Final draft.indb 399 3/24/2021 2:49:00 PM
400
Su Kinambalingan ni Bulus enggu Barnabas
lu sa Antiuk a Sakupʼa Syria
21 Na inipangusiatʼi Bulus enggu Barnabas su Mapia a Tutuma lu sa
Dirbi. Na madakel mambu i nakapapaginugutʼilan lu. Ulian nu entu na
mimbalingan menem silan lu sa Listra, sa Ikunium enggu Antiuk sa
Pisidia. 22 Pinagkabagelʼilan su saligʼu ʼbpamaginugut lu enggu pinamituan
nilan bun sa patalusen nilan su saligʼilan kanu Kadenan sa nia nilan
kadtalu na “Dait a temala tanu sa madakel a kamalasayan unan nu
kaludep tanu kanu kapendatu nu Kadenan.” 23 Na uman i lumpukan nu
ʼbpamaginugut a ʼgkaangayan ni Bulus enggu Barnabas na pinamilian
nilan sa ʼgkangaunutan. Entu pan ka inipangeni-ngeni nilan su entu taman
sa mibpuasa silan ka initapenay nilan kanu Mapulu a pedsaligan nilan.
24 Daka minukit menem silan lu sa dalepa a Pisidia taman sa nakauma
silan sa dalepa a Pampilia. 25 Na guna nilan makapangusiat su kadtalu
nu Kadenan kanu siudad a Pirga a sakupʼu Pampilia na tinemalus silan
lu sa Atalia. 26 Na iganat lu na linemayag silan embalingan sa Antiuk
ka napasadʼilan su galebekan a inisalig kanilan. Na kanu nia bun ba a
dalepa initapenay nu ʼbpamaginugut si Bulus enggu Barnabas kanu limu
nu Kadenan sa kanu kinapangusiatʼilan kanu Mapia a Tutuma lu kanu
ped a dalepa.
27 Na kanu kinauma nilan lu na linimudʼilan su ʼbpamaginugut ka
pinanudtulʼilan su langun nu pinggalebekʼu Kadenan sia nakanggulalan
kanilan enggu kanu kinaenggay nu Kadenan kanu lalan kanu manga
taw a dikena-Yahudi sa makapaginugut kanu Isa al-Masih. 28 Na malu
nauget i kinadtatagapeda nilan kanu ʼbpamaginugut lu.
Su Kinambibitiala lu sa Awrusalim 15 1 Ugaidʼa aden manga taw a nakauma sa Antiuk ebpun sa Yudia
a nia nilan ibpamamandu kanu ʼbpamaginugut na “Amaika
da kanu pamun mapaletak sia kanu kasuguan nu Musa na di kanu
malipuas.” 2 Na da kaayuni ni Bulus enggu Barnabas su entu taman sa
namakabpapalawa silan sa tidtu. Daka nia napagayunan na palun sa
Awrusalim si Bulus enggu si Barnabas apegʼu ped a ʼbpamaginugut ka
enggu nilan makapagilaya su manga sinugu nu Isa al-Masih enggu su
ʼgkangaunutan pantag kanu nia a bitiala.
Su Manga Pinggalebek 14 , 15
Magi NT Final draft.indb 400 3/24/2021 2:49:01 PM
401
3 Daka pinaganat mambu silan nu ʼbpamaginugut. Na guna silan
makaaut sa Pinisia enggu Samaria na pinanudtulʼilan ʼbpia-pia kanu
ʼbpamaginugut lu su kinapaginugutʼu manga taw a dikena-Yahudi. Na su
entu a katigan na sangat a nakagkapia kanu manggiginawa nilan. 4 Na
guna makauma si Bulus enggu Barnabas lu sa Awrusalim na sinakaw
silan nu ʼgkangaunutan enggu su manga sinugu taman den kanu langun
nu ʼbpamaginugut lu. Pinanudtulʼilan su langun na pinggula nu Kadenan
a sia nakanggulalan kanilan. 5 Ugaidʼa su ped a ʼbpamaginugut lu a
lusud kanu lumpukan a Parisiyu na midtindeg silan ka nia nilan pidtalu
na “Dait a mapapaletak su ʼbpamaginugut a dikena-Yahudi ka nasisita i
unutan nilan su manga kasuguan nu Musa.”
6 Na mindidilimudan su manga sinugu enggu su ʼgkangaunutan
ka pimbitiala nilan su pantag kanu entu. 7 Ulian nu malu malendu a
kinambibitiala nilan na midtindeg si Pitru ka nia nin pidtalu na “Manga
lusud ku sa tian, katawan nu i kanu paganay na pinamili aku nu
Kadenan san sa lekanu a makapangusiat ku su Mapia a Tutuma lu kanu
manga taw a dikena-Yahudi asalʼa makinegʼilan taman sa paginugutan
nilan su entu. 8 Su Kadenan a pakataw kanu dalemʼu atay nu manusia
na inipaamadʼin i tinalima nin su dikena-Yahudi kanu kinapalangkapʼin
kanu Suti a Ruh kanilan a mana bun su kinapalangkapʼin sa lekitanu.
9 Da tanu pambidaya nu Kadenan kanu manga taw a dikena-Yahudi
ka linimpiu nin bun su atay nilan taman sa inampun nin silan sabap
kanu saligʼilan. 10 Na enduken ka ʼbpagunanan nu su kiugʼu Kadenan?
Kagina pebpaliugatan nu su ʼbpamaginugut a dikena-Yahudi sa dait a
unutan nilan su kasuguan nu Musa a apia sekitanu na da tanu magaga
enggulalan, maitu bun su manga katupuan tanu. 11 Ugaidʼa nia tanu
man ʼbpalitialan na malipuas tanu sabap kanu limu nu Mapulu a su Isa
al-Masih, na maitu bun ba su manga taw a dikena-Yahudi.”
12 Na guna su maitu na nakalenek su langun nu taw lu ka
pinakikinegʼilan su ʼbpanudtulen ni Barnabas enggu Bulus pantag
kanu kabarakatan a ininggulalan nu Kadenan kanilan lu kanu manga
taw a dikena-Yahudi. 13 Ulian nu kinadtalu-talu nilan na nia menem
midtalu-talu na si Yakub sa “Manga lusud ku sa tian, pakikineg aku
nu. 14 Bagu pamun i kinadsinantalʼi Simiun Pitru sa lekitanu u panun i
muna-muna demun a kinapailay nu Kadenan kanu limu nin kanu manga
taw a dikena-Yahudi asal bu na malusud bun sa lekanin su ped kanilan.
Su Manga Pinggalebek 15
Magi NT Final draft.indb 401 3/24/2021 2:49:02 PM
402
e 15:16-18 Ebpun i nia sia kanu Kitab a Inisulatʼu Nabi Amus 9 ayat 11 taman sa 12.
15 Na su pedtalun ni Pitru a entu na nagayun kanu kadtalu nu manga
nabi a sia kanu kitab sa nia kadtalu nu Kadenan na
16 ‘Ulian nu nia na embalingan aku
ka patindegen ku su nakadadsang a pendatuan nu Daud.
Umbayan ku kanu kinageba nin
ka patindegen ku menem ʼbpaluman
17 asalʼa su langun na dikena-Yahudi a pinamili ku a makaluyud
sa laki na mapangilay aku nilan.
18 Na maitu ba su kadtalu nu Kadenan
a napatuntay kanu langun nu nia kanu paganay
pan a timpu.’ e
19 “Kagina ka maitu na nia laki na di tanu pakapasangan su
dikena-Yahudi a ʼbpamedsangul kanu Kadenan. 20 Nia pan mula na
edsulatan tanu silan sa di silan keman sa apia ngin a iniapal sa balahala,
di edsisina, di keman sa pinamekel bu a binatang enggu di silan
keman sa lugu. 21 Kagina iganat pan sa paganay na ibpangusiat den
su nia a kasuguan nu Musa kanu langun na dalepa enggu pembatian
uman mauma su Gay nu Kabpangintelenen kanu manga walay a
pedsambayangan tanu.”
Su Sulat kanu ʼBpamaginugut a Dikena-Yahudi
22 Daka nia napagitungʼu manga sinugu nu Isa al-Masih enggu su
ʼgkangaunutan taman den kanu manga tagapeda nilan a ʼbpamaginugut
na mamili silan sa masugu a ganat bun kanilan a madtagapeda ni
Bulus enggu Barnabas lu sa Antiuk. Na nia nilan napamili na su
ʼgkangaunutan nu lumpukan nu ʼbpamaginugut a si Silas enggu si
Yahuda a bedtuan sa Barsabas. 23 Na aden sulat a napananggitʼilan a nia
lun nakadalem na
“Sa lekanu a manga lusudʼami sa tian a dikena-Yahudi a ʼbpamaginugut
san sa Antiuk, sa Syria enggu Silisia na pedsalamen kanu nu manga
lusudʼu sa tian sia sa Awrusalim a su manga sinugu nu Isa al-Masih
enggu su ʼgkangaunutan.
24 “Na nakinegʼami i su ped a manga taw a ebpun bun sa lekami na
sinemamuk sa lekanu enggu nabulibugʼilan su itungan nu sabap kanu
Su Manga Pinggalebek 15
Magi NT Final draft.indb 402 3/24/2021 2:49:03 PM
403
panduan nilan. Na da nami silan masugu sa man. 25 Kagina ka maitu
na namagayun kami sa mamili sa manga masugu nami san a mapedʼu
manga papedtayan tanu a si Barnabas enggu si Bulus 26 a minggihad
kanu ginawa nilan kanu ingala nu Mapulu a su Isa al-Masih. 27 Tembu
ba sinugu nami si Yahuda enggu si Silas ka silan i mataw edtalu pantag
kanu nakadalem kanu nia a sulat.
28 “Na sia kanu tutulu nu Suti a Ruh na napagayunan nami i di
nami sekanu enggan sa lidu na ginawa a mapamawa nu, liu sa kanu
nia a balapantag a kasuguan: 29 Da kanu keman sa apia ngin a iniapal
sa balahala, da kanu bun keman sa lugu enggu pinamikel a binatang
enggu da kanu edsisina. Na ʼgkakakapia kanu amaika itangka nu su
ginawa nu kanu entu. Sia bu taman. Wassalam.”
Su Kinatalima nu manga Dikena-Yahudi kanu Sulat
30 Guna su maitu na pinaganat den su manga sinugu a entu, na kanu
kinauma nilan sa Antiuk na linimudʼilan su ʼbpamaginugut lu entu
pan ka inenggay nilan su sulat. 31 Na guna mabatia nu ʼbpamaginugut
su sulat na nangagalaw a benal silan ka nakagkabagel i entu kanu
manggiginawa nilan. 32 Sabap sa si Yahuda enggu si Silas na manga
nabi bun, na madakel i inipamandu nilan kanu ʼbpamaginugut taman
sa pinagkabagelʼilan su saligʼilan. 33 Na midtangen pan silan lu sa
namakapila gay. Ulian nu entu na mimbalingan silan sa Awrusalim
lu kanu sinemugu kanilan ugaidʼa inipangeni-ngeni muna silan nu
ʼbpamaginugut sa da bun baya-baya nilan bagu silan ginemanat. 34-35 Na
migkalidtabun si Bulus enggu si Barnabas sa Antiuk ka namamandu
enggu nangusiat pan silan lu. Na aden bun ped a ʼbpamamandu enggu
ʼbpangusiat lu kanu kadtalu nu Mapulu.
Su Kinabpitasʼi Bulus enggu Barnabas
36 Na kanu kinaipusʼu entu na pidtalu ni Bulus kani Barnabas i
“Embalingan ta kanu langun nu dalepa a pinangusiatan ta kanu kadtalu
nu Mapulu ka enggu ta mailay lu u ngin i betadʼu ʼbpamaginugut lu.”
37 Na si Barnabas na nia nin pegkiugan pebpagunut na si Yuhan a bedtuan
bun sa Markus. 38 Ugaidʼa nia kani Bulus na di dait a makaunut sekanin
sabap kanu kinapitasʼin kanilan lu sa Pampilia enggu da nin patalusa
su galebekan nilan. 39 Na dala silan makapagayun sa bitiala taman sa
Su Manga Pinggalebek 15
Magi NT Final draft.indb 403 3/24/2021 2:49:04 PM
404
f 16:3 Pinaletak si Timuti sia kagina nia ba i adat-betadʼu manga mama a Yahudi sa tanda a
nasakup silan kanu kapasadan n g u Kadenan kanu Nabi Ibrahim. 16:6 Suti a Ruh Sia sa basa a Grik na Ruh nu Isa. Na su Suti a Ruh a nia na nia ba su
pinalangkapʼu Isa al-Masih kanu ʼbpamaginugut a mana su inibpasadʼin. Mailay i nia sia kanu
h Mapia a Tutuma a Inisulatʼi Luk 24 ayat 49 enggu kanu Yuhan 16 ayat 7 sia kanu Kitab Injil. 16:10 Su kadtalu a kami sia na nia nin maena na amung su duktur a si Luk a sinemulat kanu
nia a kitab.
nakabpitas silan. Pinaunutʼi Barnabas si Markus ka linemayag silan
ʼbpawang sa Saiprus. 40 Ugaidʼa si Bulus menem na nia nin pinamili na si
Silas. Na ulian nu kinatapenay nu ʼbpamaginugut kanilan kanu limu nu
Kadenan na ginemanat silan. 41 Na si Bulus enggu si Silas na lu minukit sa
Syria enggu Silisia ka pinagkabagelʼilan su saligʼu ʼbpamaginugut lu.
Su Kinaunutʼi Timuti kani Bulus enggu Silas 16 1 Na linemu si Bulus sa Dirbi enggu Listra. Na aden isa a ʼbpaginugut
lu a nia nin ngala na si Timuti a nia nin ina na Yahudi a
ʼbpaginugut bun kanu Isa al-Masih ugaidʼa su ama nin na dikena-Yahudi.
2 Mapia i labitan kani Timuti nu ʼbpamaginugut lu sa Listra enggu
Ikunium. 3 Na nalinian ni Bulus a makaunut sa lekanin si Timuti. Na
kagina ka katawan nu langun na manga Yahudi lu i dikena-Yahudi i
ama nin na pinaletak f sekanin ni Bulus asalʼa taliman sekanin nu manga
Yahudi. 4 Na uman i dalepa a ʼgkabpawangan nilan na ipedsampay nilan
kanu manga pedʼilan lu a ʼbpamaginugut sa unutan nilan u ngin i
napamagayunan nu manga sinugu nu Isa al-Masih enggu su ʼgkangaunutan
lu sa Awrusalim. 5 Na migkabagel bun su saligʼu ʼbpamaginugut lu enggu
uman-uman gay na pegkadakel-pegkadakel bun silan.
Su Kinabpapayag kani Bulus pantag kanu Mama sa Masidunia
6 Na linemu si Bulus apegʼu manga tagapeda nin sa Prigia enggu
Galasia kagina inibpaliugat kanilan nu Suti a Ruh g i di silan
makapangusiat lu sa Asia. 7 Na guna silan makauma kanu dulunan nu
Misia na pegkiug silan ʼbpeludep lu sa Bitinia ugaidʼa da silan suguti
nu Suti a Ruh. 8 Tembu sinemagad bu silan sa Misia ka tinemalus silan
lu sa Truas. 9 Na kanu magabi na pibpayagan si Bulus sa aden kun mama
sa Masidunia a ʼbpamagayukan nin sekanin sa “Sia ka sa Masidunia ka
enggu kami nengka kadtabangan.” 10 Ulian nu kinabpayag sa lekanin
na nagadil kami h mamagayas sa kalu nami sa Masidunia a kapedʼi
Su Manga Pinggalebek 15 , 16
Magi NT Final draft.indb 404 3/24/2021 2:49:05 PM
405
Bulus ka natatalanged i sinugu kami nu Kadenan lu ka enggu nami
makapangusiat su Mapia a Tutuma.
Su Kinasaligʼi Lidia kanu Isa al-Masih
11 Na iganat sa Truas na linemayag kami lu sa Samutrasia. Na kanu
mapita na tinemalus kami menem taman sa nakadunggu kami sa
Niapulis. 12 Na iganat lu na linemalag kami menem ʼbpawang sa Pilipi
taman sa midtangen kami pan lu sa namakapila gay. Na su siudad a
Pilipi na nia pegkaleben lun na manga taw a Ruma enggu balapantag
a siudad kanu dalepa a Masidunia. 13 Kanu Gay nu Kabpangintelenen
na linemiu kami kanu siudad ka linemu kami kanu adteban nu lawasʼu
ig ka lu ba i katawan nami a pedsambayangan nu manga Yahudi. Na
nagagayan kami ka mimbibitiala kami kanu manga babay a nangalimud
lu. 14 Na aden isa a babay a ʼbpakikineg sa lekami a bedtuan sa Lidia a
ebpun sa siudad a Tiatira. Nia nin galebek na pendagang sa mapulu i
alaga nin a lambayung a ginis enggu pedsimba bun kanu Kadenan. Na
inukan nu Kadenan su atay nin ka enggu nin katuntayan su ibpamandu
ni Bulus. 15 Na napasalawat sekanin apegʼu sakatiwalayan nin enggu
nia nin pidtalu kani Bulus na “Amaika ipedtimbang kami nu a tidtu a
pedsalig kanu Mapulu na lu kanu tumpa sa lekami.” Na minayun kami
mambu kanu kinapangenggatʼin sa lekami.
Su Kinabilanggu ni Bulus enggu Silas lu sa Pilipi
16 Na aden isa a gay a ʼbpelu kami kanu pedsambayangan na
nadsumbakʼami su ulipen a babay a pigkalebenan den na saitan su
lawasʼin. Na sabap kanu saitan na pakagaga sekanin ʼbpagalamat.
Na su kabpagalamatʼin na madakel a kuleta i pakapanikʼin lu kanu
ʼbpanunugu lun. 17 Na pidtatanggunutan kami nin a ʼbpelalis sa “Nia a
manga taw na ulipen nu Kadenan a Mapulu sa Langun. Ipebpayagʼilan
sa lekanu su ukit a kalipuasan.” 18 Na kanu namakapila gay na tatapʼin
i entu penggulan. Ugaidʼa ʼgkasimuket si Bulus tembu pidsangulʼin
su ulipen a entu a babay sa nia nin pidtalu kanu saitan na “Sia kanu
ingala nu Isa al-Masih na pedsugun ku seka sa awai ka i babay a nan.”
Na kanu entu demun ba na inawan sekanin nu saitan. 19 Guna mailay
nu ʼbpanunugu lun i nadala den su pantialian nilan na sinigkemʼilan si
Bulus enggu si Silas ka ginuyudʼilan lu kanu padian ka iniadapʼilan kanu
Su Manga Pinggalebek 16
Magi NT Final draft.indb 405 3/24/2021 2:49:06 PM
406
i 16:24 pinatung sa kayu Su kayu sia na pinesuan asalʼa lu ba makatagu su ay nilan ka enggu di
makabutawan.
ʼgkangasaligan. 20 Na guna nilan mapananggit lu kanu ʼbpamimitialan
na nia nilan pidtalu na “Nia su manga mama a Yahudi a pedsamuk
kanu siudad tanu. 21 Di tanu mapakay a taliman atawa ka unutan
su ibpamandu nilan a adat-betad a sungkang kanu pangitaban tanu
a manga taw a Ruma.” 22 Daka midsama-sama su madakel a taw sa
kapamungkaidʼilan kani Bulus enggu Silas. Na pinggagansingan nu
ʼgkangasaligan su balegkasʼi Bulus enggu Silas taman sa linuwasan nilan
entu pan ka inisugu i kapametay lun. 23 Ulian nu kinapakasakit kanilan
sa mapasang na inipabilanggu silan enggu inisugu kanu tameng i
tiakapan silan ka enggu di makaliu. 24 Na endaw i kinatalima nu tameng
kanu entu a kasuguan na pinaludepʼilan lu kanu susek gaid a bilikʼu
bilangguan enggu pinatung sa kayu i su ay nilan.
25 Na kanu manga luk i gay na ʼbpangeni-ngeni silan enggu pedsengal
silan sa pugi kanu Kadenan. Na ʼbpakikinegen bun mambu nu ped a
bilanggu. 26 Daka nakatekaw demun lineminug sa sangat i kabagelʼin
taman sa nakuyung su manga udsadan nu bilangguan. Na midsambuta
demun i nabukatan su langun nu bengawan enggu nabekal bun su
manga sangkali nu manga bilanggu. 27 Guna makagedam su pedtameng
na nailay nin i nabukatan su manga bengawan nu bilangguan. Daka
binugkutʼin su sundangʼin ka ʼbpagimatayan nin i ginawa nin ka kataw
nin na namakaliu su manga bilanggu. 28 Ugaidʼa linemalis si Bulus
sa “Di ka ʼbpamungkaidani su ginawa nengka, nia kami bun langun.”
29 Na nangeni sa palitan su tameng enggu namagayas lemudep taman
sa sinemugiud sekanin a pegkegkelʼa gilek lu kanu adapan ni Bulus
enggu Silas. 30 Daka pinaliu nin silan enggu nia nin inidsa na “Manga
mapulu, ngin i enggulan ku a malipuas aku?” 31 Na nia nilan inisawal na
“Paginuguti ka su Mapulu a su Isa ka malipuas ka apegʼu sakatiwalayan
nengka.” 32 Daka inipayagʼilan sa lekanin su kadtalu nu Kadenan enggu
kanu sakatiwalayan nin. 33 Na kanu entu bun ba a kutika na ginagasan nu
tameng su manga pali ni Bulus enggu Silas enggu napasalawat sekanin
apegʼu sakatiwalayan nin. 34 Daka pinaludepʼin lu kanu walay nin ka
pinagatulan nin silan sa makan. Na ʼgkapia a benal i ginawa nin enggu su
sakatiwalayan nin sabap kanu kinapaginugutʼilan kanu Kadenan.
Su Manga Pinggalebek 16
Magi NT Final draft.indb 406 3/24/2021 2:49:07 PM
407
35 Endaw demun i kinagkapita na inisugu nu ʼgkangaunutan nu
entu a dalepa i paliun silan nu manga sundalu. 36 Daka inisampay
nu pedtameng sa bilangguan su entu kani Bulus sa nia nin pidtalu
na “Inisugu nu ʼgkangaunutan i paliun kanu den. Ganat kanu den sia
sa malilintad.” 37 Ugaidʼa nia inisumpatʼi Bulus kanilan na “Pinametay
kami nilan lu kanu kaadapan nu madakel a taw enggu apia taw kami
bun a Ruma na inipabilanggu kami nilan sa da demun mambibitiala
u ʼgkabenalan kami. Na saguna na paganaten kami nilan sa da demun
makataw lun? Di mapakay! Silan i dait a semigkil sa lekami.”
38 Na inisampay den nu manga sundalu su katigan ni Bulus kanu
ʼgkangaunutan. Guna nilan makineg i manga taw bun a Ruma si
Bulus enggu si Silas na nangagilekan silan. 39 Daka linemu silan
kani Bulus enggu Silas ka nangeni silan sa ampun. Na inunutan nilan
mambu kanu kinaliu nilan enggu pinangeni nilan i ganatan nilan den
su entu a siudad. 40 Na guna su nakaliu den silan kanu bilangguan na
linemu menem silan kanu walay ni Lidia. Nailay nilan su ʼbpamaginugut
lu enggu pinagkabagelʼilan su manggiginawa nilan entu pan ka
ginemanat silan.
Su Kinasendit kani Bulus enggu Silas lu sa Tisalunika 17 1 Na minukit lu sa Ampipulis enggu Apulunia si Bulus enggu su
manga kapedʼin taman sa nakauma silan sa Tisalunika. Na aden
bun walay a pedsambayangan nu manga Yahudi kanu entu a dalepa.
2 Na mana bun su katatapan a penggulan ni Bulus na linemudep sekanin
lu kanu walay a pedsambayangan ka nakatelu kapadian kanu Gay nu
Kabpangintelenen na ipendalawana nin bu su manga Yahudi pantag
kanu kadtalu nu Kadenan. 3 Pedsinantalen nin enggu ipebpagamadʼin
i su Masih na dait a malasay taman sa matay sekanin enggu embibiag
ʼbpaluman. Nia nin pidtalu na “Su Isa a nia a ipebpayag ku sa lekanu na
sekanin su Masih.” 4 Na naginugut mambu su manga ped a Yahudi taman
sa minunut silan kani Bulus enggu Silas. Na maitu bun ba su madakel a
taw a dikena-Yahudi a aden gilekʼin kanu Kadenan enggu su balapantag a
manga babay na tinemampung bun. 5 Ugaidʼa nangalikud su ped a manga
Yahudi taman sa linimudʼilan su manga dupang a taw ka sinemamuk silan
kanu siudad. Linusudan nilan su walay ni Yasun ka ʼbpanuntulen nilan si
Bulus enggu Silas ka ibpagadapʼilan kanu madakel a taw. 6 Na guna su da
Su Manga Pinggalebek 16 , 17
Magi NT Final draft.indb 407 3/24/2021 2:49:08 PM
408
j 17:16 Su balahala sia na nia nin maena na pegkakadenanen atawa ka pedsimban a kena tidtu
a Kadenan.
nilan matun na nia nilan ginuyud lu kanu kaadapan nu ʼgkangaunutan nu
siudad na si Yasun enggu su ped a ʼbpamaginugut sa nia nilan ibpelalis na
“Nakatingguma den sia kanu inged tanu si Bulus enggu si Silas, su manga
mama a ʼbpangaden sa kasamukan sa apia endaw silan pakauma a dalepa.
7 Na pinatalus silan ni Yasun kanu walay nin. Pedsungkangen nilan
langun su pangitaban nu Sultan na Ruma enggu pedtalun nilan i aden
pan salakaw a datu a nia nin ngala na Isa.” 8 Guna makinegʼu manga taw
enggu su ʼgkangaunutan nu siudad su entu na nangaguligaw den silan.
9 Guna su maitu na pinadtiaya sa kuleta nu ʼgkangaunutan si Yasun enggu
su manga pedʼin entu pan ka pinauli silan.
Su Kinalu ni Bulus enggu Silas sa Dalepa a Biria
10 Na kanu magabi na pinaganat mamagayasʼu ʼbpamaginugut si Bulus
enggu Silas ka pinalu nilan sa Biria. Na endaw i kinauma nilan lu na
tinemalus silan lu kanu walay a pedsambayangan nu manga Yahudi.
11 Na su manga Yahudi sia na nia malemu papedsabuten kumin kanu
manga Yahudi sa Tisalunika. Sangat a ʼgkalilinian nilan ʼbpakikineg su
usiatan ni Bulus taman sa ʼbpangagian nilan uman-uman gay su kitab u
benal su manga ibpamandu ni Bulus. 12 Madakel kanu manga Yahudi lu i
naginugut apeg den nu manga balapantag a babay a dikena-Yahudi enggu
manga mama a dikena-Yahudi. 13 Ugaidʼa guna katawi nu manga Yahudi
sa Tisalunika i ipebpayagʼi Bulus su kadtalu nu Kadenan lu sa Biria na
tinemundug silan lu ka inisundulʼilan su manga taw sa kakalipungetʼilan
kani Bulus. 14 Daka pinaganat mamagayasʼu ʼbpamaginugut si Bulus ka
pinalu nilan sa dedsan. Ugaidʼa natabun lu si Silas enggu si Timuti. 15 Na
su sinemigkil kani Bulus na minunut sa lekanin taman sa siudad a Atinas.
Entu pan ka mimbalingan silan sa Biria enggu pidtutuman silan ni Bulus
sa mangagan sekanin tundugen ni Silas enggu Timuti.
Su Kinapayagʼi Bulus kanu Kadtalu nu Kadenan lu sa Atinas
16 Na gagalu nu kabpangingapa ni Bulus kanilan lu sa Atinas na
ʼgkasakit a benal i ginawa nin ka madakel a benal i nailay nin a
balahala j kanu entu a siudad. 17 Guna su maitu na ipedsinantala nin
Su Manga Pinggalebek 17
Magi NT Final draft.indb 408 3/24/2021 2:49:09 PM
409
su manga Yahudi enggu dikena-Yahudi a aden gilekʼin kanu Kadenan
lu kanu walay a pedsambayangan nu manga Yahudi enggu uman
gay na ipedsinantala nin lu sa padian su apia entain a taw a ʼgkauman
nin lu. 18 Na nakadsinantala bun ni Bulus su ped a ʼbpamangunut
kanu panduan nu Ipikuru enggu panduan nu Zinu. Nia kadtalu nu
ped na “Ngin i pedtalun na tagedteben a nia?” Su ped menem na
nia nilan pedtalun na “Mana su nia nin ibpangusiat na salakaw a
kadenan.” Kagina si Bulus na ibpangusiatʼin su pantag kanu Isa
al-Masih enggu su kinambibiagʼin ʼbpaluman. 19 Daka pinaunutʼilan si
Bulus lu kanu ʼbpamangukum sa Ariupagus ka inidsan sa “Mapakay
a katuntayan nami su bagu a nia a ibpamandu nengka? 20 Kagina su
manga kadtalu nengka na bagu sia kanu pakinegan nami, na pegkiugan
nami pedtuntay u ngin i maena nu entu.” 21 Na su manga taw sa Atinas
taman kanu manga lapu a ʼbpamegkaleben lu na ʼbpagusalen nilan su
kutika nilan kanu kapembibitiala enggu kabpakikinegʼilan pantag kanu
bagu a panduan.
22 Na si Bulus a pedtindeg lu kanu kaadapan nu ʼbpamimitialan
sa Ariupagus na midtalu sa “Sekanu a manga taw sa Atinas, na
ʼgkasabutan ku i balaagama kanu gaid. 23 Kagina kanu kapendadalakaw
ku kanu nia a inged na nadsuliman ku su embalang-balang a pedsimban
nu. Na aden isa kanu entu a nailay ku i nia lun nakaukil na ‘Su kadenan
a di pan katawan.’ Na su pedsimban nu a entu a di nu katawan na
entu ba su ipebpayag ku sa lekanu. 24 Sekanin su Kadenan a minaden
kanu dunia taman kanu namakadalem lun. Sekanin bun i pendatu kanu
sulega enggu kanu dunia. Na di man sekanin ʼgkaleben kanu walay a
inumbal bu nu manusia. 25 Di nin bun nasisita su tabang a ebpun sa
manusia ka da man kulangʼin. Kagina sekanin i ʼbpagenggay kanu
uyag-uyag enggu napas tanu taman kanu langun-langun. 26 Na su
kinapangaden nu Kadenan kanu manusia na iganat kanu sakataw a mama
a nabpunan nu langun nu tribu kanu pat a pisukʼu dunia. Su Kadenan
bun i tinemalanged u endaw taman i kutika a kabpaguyag-uyagʼu uman
i sakatribu enggu endaw bu taman i kandalepan nilan. 27 Na pinggula
nu Kadenan su langun nu entu ka enggu nilan mapangilay sekanin ka
basi sia kanu kapangilay nilan lun na matun nilan sekanin. Ugaidʼa
dikena bun man mawatan su Kadenan kanu uman i isa sa lekitanu.
28 Sabap sa lekanin na bibiag tanu, pakanggagalebek tanu enggu
Su Manga Pinggalebek 17
Magi NT Final draft.indb 409 3/24/2021 2:49:09 PM
410
pakapaguyag-uyag tanu. Mana su kadtalu nu ped a pababayuk a
‘Sekitanu na manga wata tanu nu Kadenan.’ 29 Na kagina ka nabaluy
tanu den a manga wata nu Kadenan, na di tanu pagitungen i su
Kadenan na limbangʼu bulawan, pilak atawa ka watu a inumbal bu
nu panday a ebpun bu kanu itungan nu manusia. 30 Na kanu timpu a
da pan sabutʼu taw pantag kanu Kadenan na papedsagaden bu nu
Kadenan su kabaladusan nilan. Ugaidʼa saguna na ipedsugu nin
kanu langun na manusia kanu embala-bala a inged i edtataubat silan
31 kagina tinalangedʼin den su gay a kakukumʼin sa wagib kanu manusia
sia makanggulalan kanu sakataw a sinanganan nin. Na inipaamadʼin
su nia kanu langun na manusia sa kanu kinapambibiagʼin ʼbpaluman
kanu nia a taw.”
32 Na guna nilan makineg kani Bulus su pantag kanu kambibiag
ʼbpaluman nu namamatay na namagumpak su ped enggu su ped menem
na nia nilan pidtalu na “Pegkiugan nami ʼbpakikineg ʼbpaluman su
kadtalu nengka pantag kanu nia.” 33 Daka ginanatan silan ni Bulus.
34 Ugaidʼa su ped na minunut sa lekanin ka namaginugut silan. Na isa
kanilan si Diunisius a isa kanu ʼgkangaunutan sa Ariupagus. Na aden
bun babay a bedtuan sa Damaris enggu aden pan manga ped.
Su Kinalu ni Bulus sa Dalepa a Kurintu 18 1 Ulian nu entu na ginemanat menem si Bulus sa Atinas ka
linemu sa Kurintu. 2 Na nakadtalabuka nin lu su Yahudi a
bedtuan sa Akila a taw sa Puntus. Bagu pamun i kinauma nin ebpun
sa Italia a pedʼin su kaluma nin a si Prisila. Nakaawa silan lu ka
inisugu nu Sultan Klaudius i paawan su langun na manga Yahudi
sa Ruma. Na pibpawangan silan ni Bulus 3 taman sa lu pan sekanin
migkakaleben kanilan ka pedtabangan nin silan kanu galebekan nilan,
kagina isa bu silan sa pantialian a kabpangumbal sa balung-balung
a tuleda. 4 Na uman Gay nu Kabpangintelenen na pedsinantala
sekanin lu kanu walay a pedsambayangan ka enggu nin maakat
su manga taw lu magidsan i Yahudi enggu dikena-Yahudi sia kanu
ibpamandu nin.
5 Guna den makauma si Silas enggu Timuti ebpun sa Masidunia na
nia bu penggalebeken ni Bulus na kabpangusiat kanu manga Yahudi sa
su Masih na su Isa. 6 Ugaidʼa guna sekanin sungkanga enggu edsudi nu
Su Manga Pinggalebek 17 , 18
Magi NT Final draft.indb 410 3/24/2021 2:49:10 PM
411
k 18:6 Su kapebpubpug sa libubukʼu balegkas sia na tanda sa kinemias si Bulus sa apia ngin i
kasiksan nu Kadenan a makauma kanu manga taw a entu sabap kanu di nilan kabpaginugut.
manga Yahudi a entu na inipubpugʼin su libubukʼu balegkasʼin k sa nia
nin pidtalu na “Apia makanaraka kanu na kadupangan nu den, di ku
den mandusa su entu. Iganat saguna na nia ku den mambu pangusiatan
na su manga taw a dikena-Yahudi.” 7 Daka tinagakʼin silan lu kanu
walay a pedsambayangan nu manga Yahudi ka linemu kanu walay
nu mama a dikena-Yahudi a bedtuan sa Titus Yustus a pedsimba bun
kanu Kadenan. Na su walay a entu na lu bun kanu tapidʼu walay a
pedsambayangan. 8 Na su ʼgkaunutan nu walay a pedsambayangan
a si Krispu apegʼu sakatiwalayan nin na naginugut kanu Mapulu a
su Isa. Na madakel bun a manga taw sa Kurintu i namakikineg kani
Bulus enggu naginugut taman sa napasalawat silan.
9 Na aden magabi a pibpayagan nu Mapulu a su Isa al-Masih si Bulus
sa nia nin lun pidtalu na “Da ka ʼgkagilek! Da ka pedsangkup ka makin
ka patalus su kabpangusiatʼengka 10 kagina pedtapiden ku seka. Na da
man makapamungkaid sa leka ka madakel i manga taw ku kanu nia
a siudad.” 11 Daka midtangen pan lu sa Kurintu si Bulus kanu dalemʼu
nakasalagun enggu tenga ka ʼbpamandun nin silan kanu kadtalu nu
Kadenan.
12 Ugaidʼa guna den makanggubilnadul si Galiu sa Akaya
na sinigkemʼu manga Yahudi si Bulus ka iniadapʼilan lu kanu
ʼbpangukuman 13 sa nia nilan pidtalu na “Su nia a mama na ʼbpagakaten
nin su manga taw sa semimba kanu Kadenan sa ukit a sungkang kanu
pangitaban.” 14 Na nia kabpaguka ni Bulus kanu ngali nin na midtalu
si Galiu kanu manga Yahudi sa “Amaika su nia a manga bitiala na
kadupangan a galebek atawa ka sungkang kanu pangitaban na dait a
pakikinegen ku sekanu. 15 Ugaidʼa kagina ka su nia a ʼgkabpapalawan na
pantag bu kanu manga kadtalu, kanu manga ngala enggu kanu manga
kasuguan nu a manga Yahudi na sekanu demun i mataw lun i nan
embibitiala. Di ku kiugan a makukum ku su manga maya ba.” 16 Daka
pinaawa nin silan kanu ʼbpangukuman. 17 Guna su maitu na sinigkemʼu
manga taw si Sustinas a ʼgkaunutan nu walay a pedsambayangan ka
pinametay nilan lu kanu kaadapan nu ʼbpamangukum. Ugaidʼa da i entu
ipamamantagʼi Galiu.
Su Manga Pinggalebek 18
Magi NT Final draft.indb 411 3/24/2021 2:49:10 PM
412
l 18:25 Su salawat sia na nia ba su tanda a midtaubat den su taw kanu manga kabaladusan nilan.
Su Nabi Yahiya i nanalawat kanu manga taw a midtaubat. Mailay bun i nia kanu nia bun ba a
kitab 19 ayat 4.
Su Kinambalingan ni Bulus sa Antiuk
18 Ulian nu entu na midtangen pan si Bulus lu sa Kurintu entu pan
ka nagetaw sekanin kanu ʼbpamaginugut lu ka linemu sekanin sa
dalepa a Kinkiria a kapedʼin si Prisila enggu si Akila. Na su kinauma
nilan lu na napatabungaw sekanin sa tanda a tinuman nin su pasadʼin
kanu Kadenan. Entu pan ka linemayag silan ʼbpawang sa Syria.
19-21 Na guna silan makaaut sa Ipisu na linemu si Bulus kanu walay a
pedsambayangan ka inidsinantala nin su manga Yahudi lu pantag kanu
Isa al-Masih. Na pinangeni nu manga taw i edtangen pan lu si Bulus
ugaidʼa da sekanin kiug. Na nia nin pidtalu kanilan kanu kapengganatʼin
na “Amaika miug su Kadenan na embalingan aku bun sia.” Entu pan ka
tinemalus sekanin lemayag ganat sa Ipisu. Na initabun nin lu si Prisila
enggu si Akila.
22 Na guna sekanin makadunggu sa Kaisaria na linemu sekanin sa
Awrusalim ka pibpawangan nin lu su lumpukan nu ʼbpamaginugut,
entu pan ka tinemalus sekanin lu sa Antiuk. 23 Ulian nu kinadtangen ni
Bulus lu na ginemanat menem sekanin ka linemu kanu manga dalepa
sa Galasia enggu Prigia ka pinagkabagelʼin su saligʼu ʼbpamaginugut lu.
Su Kinapangusiatʼi Apulus lu sa Ipisu enggu Kurintu
24 Na kanu entu a timpu na aden Yahudi a nakauma lu sa Ipisu a
bedtuan sa Apulus a taw sa Aliksandria. Mapia i kadtalu-talu nin enggu
masela i sabutʼin kanu kitab. 25 Na napamandu sekanin pantag kanu
Mapulu a su Isa. Maselsel i ginawa nin sa kapangusiat enggu pakasugat
su ibpamandu nin pantag kanu Isa. Ugaidʼa nia nin bu natawan a
salawat na su salawat l a inipamandu nu Yahiya. 26 Na linemudsu
sekanin mangusiat sa da den gilekʼin lu kanu walay a pedsambayangan.
Ugaidʼa guna sekanin makinegʼu ʼgkalumaya a si Prisila enggu si Akila
na inenggatʼilan ka pinasabutan nilan sa mapia su kahanda nu Kadenan
pantag kanu kalipuasan. 27 Ulian nu entu na nagkahanda ni Apulus i
lemu sa prubinsia a Akaya. Na tinabangan sekanin nu ʼbpamaginugut
Su Manga Pinggalebek 18
Magi NT Final draft.indb 412 3/24/2021 2:49:11 PM
413
m 19:1 Su siudad a Kurintu na nia nin prubinsia na Akaya. Nalabit su nia a prubinsia kanu nia
bun ba a kitab 18 ayat 27.
sa Ipisu ka pidsulatan nilan su ʼbpamaginugut lu sa Akaya sa taliman
nilan sekanin sa mapia. Na guna den sekanin makauma lu na masela
a benal i nakadtabangʼin kanu manga taw lu a namaginugut sabap
kanu limu nu Kadenan. 28 Na su manga Yahudi lu na dala makagaga
sa lekanin endalawana sia kanu kaadapan nu madakel a taw sa
kapebpagamadʼin sia kanu kitab sa su Isa na sekanin su Masih.
Su Kinambalingan ni Bulus sa Ipisu 19 1 Na gagalu nu lu pan sa Kurintu m si Apulus na minukit si
Bulus lu kanu kapuluan a dalepa ka mimbalingan sa Ipisu.
Na guna den sekanin makauma lu na nakadtalabuka nin su ped a
ʼbpamaginugut. 2 Nia nin inidsa kanilan na “Natalima nu bun su Suti
a Ruh kanu kinapaginugutʼu?” Na nia nilan inisawal na “Dala! Da
nami pamun makineg i aden besen Suti a Ruh.” 3 Inidsan nin menem
silan sa “Amaika maitu na ngin i salawat a inunutan nu?” Na nia nilan
menem inisawal na “Su salawatʼu Yahiya.” 4 Na nia pidtalu ni Bulus na
“Su salawatʼu Yahiya, na salawat a tanda sa midtaubat den su taw. Na
pidtalu nu Yahiya kanu manga taw i aden pakatundug sa lekanin a dait
a paginugutan nilan. Na su entu na su Isa.” 5 Na guna nilan makineg i
entu na napasalawat silan sia kanu ingala nu Mapulu a su Isa. 6 Na kanu
kinadapenetʼi Bulus kanilan na linangkapan silan nu Suti a Ruh. Na
nakadtalu silan sa embalang-balang a basa enggu pebpayag bun silan
kanu kadtalu nu Kadenan. 7 Na su napasalawat na manga sapulu enggu
dua kataw silan langun.
8 Na kanu dalemʼu telu ulan na tatap ʼbpeludep si Bulus kanu walay
a pedsambayangan nu manga Yahudi ka ipedsinantala nin sa da den
gilekʼin su manga taw lu ka enggu nin maakat silan sia kanu kapendatu
nu Kadenan. 9 Ugaidʼa su ped na mangategas i ulu nilan ka di bun silan
ʼbpamaginugut enggu pedtalu-talu pan silan sa mawag kanu panduan
pantag kanu Mapulu lu kanu kaadapan nu madakel a taw. Daka
ginanatan silan ni Bulus a kapedʼin bun su ʼbpamaginugut ka lu sekanin
midsinantal sa uman gay kanu ʼbpamanduan ni Tiranus. 10 Na nakagaus
sa dua lagun i kinanggalebekʼi Bulus sa entu. Kagina ka maitu na su
Su Manga Pinggalebek 18 , 19
Magi NT Final draft.indb 413 3/24/2021 2:49:11 PM
414
langun nu manga taw kanu embala-bala sa prubinsia a Asia magidsan i
Yahudi enggu dikena-Yahudi na nakakineg kanu kadtalu nu Mapulu.
Su manga Wata a Mama ni Iskiba
11 Na napailay sa madakel a kangagaipan su Kadenan a sia nin
ininggulalan kani Bulus. 12 Apia su musala atawa ka su balegkas a nausal
den ni Bulus na pakapagkapia den kanu pendalu amaika ʼgkakembilʼilan
enggu pakapaawa bun kanu saitan a minasuk. 13 Na aden bun ped a
manga Yahudi a pedsugud-sugud kanu manga dalepa ka ʼbpamugaw
silan sa saitan kanu manga taw a inasukan nin. Na binatalu nilan musal
su ingala nu Mapulu a su Isa al-Masih sa nia nilan pedtalun na “Kanu
ingala nu Isa a ibpangusiatʼi Bulus na awa kanu san.” 14 Na maitu bun
ba i penggalebeken nu pitu kataw a wata a mama ni Iskiba a mapulu
nu ʼbpamangurban nu manga Yahudi. 15 Ugaidʼa sia kanu kabpamugaw
nilan kanu saitan na sinumpatan silan nu saitan sa “Katawan ku si Isa
enggu si Bulus ugaidʼa sekanu na entain kanu?” 16 Daka su mama a
inasukan nu saitan na sinugkuban nin silan taman sa tinalaw nin silan.
Na pinakapasangan nin silan taman sa naluwasan na balegkas enggu
nangapalian pan a sabapan na kinapalalaguy nilan lemiu kanu walay.
17 Na su nia a nanggula na napayag kanu langun nu taw sa Ipisu
magidsan i Yahudi enggu dikena-Yahudi. Daka naadenan silan na
gilek enggu sangat a pinagadatan nilan su ingala nu Mapulu a su
Isa. 18 Sabap sa entu na madakel a ʼbpamaginugut lu i inipangumpaya
nilan i minggalebek bun silan sa kabpangalintaw. 19 Na su ped kanilan
na linimudʼilan su manga libelu a ilayan nilan sa kabpangalintaw ka
tinutungʼilan sia kanu kaadapan nu madakel a taw. Na su alaga nu
manga libelu a entu na nakagaus sa limapulu ngibu a kuleta a pilak.
20 Na sabap kanu entu a nanganggula na su kadtalu pantag kanu Mapulu
na makin bun pakapayapat enggu pegkabagel.
Su Kasamukan sa Ipisu
21 Na ulian nu entu a nanganggula, na napagitungʼi Bulus i lemu sekanin
sa Awrusalim a lu sekanin mukit sa Masidunia enggu Akaya sa nia nin
pidtalu na “U makalu aku den na dait a temalus aku sa Ruma.” 22 Na
gagalu nu kinadtangen nin lu sa prubinsia a Asia na pinauna nin lu sa
Masidunia su dua kataw a ʼbpananabangan lun a si Timuti enggu si Irastu.
Su Manga Pinggalebek 19
Magi NT Final draft.indb 414 3/24/2021 2:49:11 PM
415
n 19:33 Sia kanu kapegkasabutʼu ped a alim na sinugu nu manga taw a Yahudi si Anduk kagina
ʼgkagilekan silan sa kasenditan silan nu manga taw sa silan i sabapan na guligaw a entu. Na su
manga taw a Yahudi enggu si Anduk a sinugu nilan a makapatuntay kanu entu a guligaw na
dikena bun ʼbpaginugut kanu Isa al-Masih.
23 Na kanu entu a timpu na naaden su masela a guligaw lu sa Ipisu
sabap kanu panduan pantag kanu Mapulu. 24 Aden isa a panday na pilak
a bedtuan sa Dimitriu a ʼbpangumbal sa manganaut a walay a pilak a
inilimbang sa pedsimban kanu pegkakadenanen nilan a si Artimis. Na
sabap sa entu na madakel a kuleta i ʼgkapantiali nin apegʼu manga
gumagalebek lun. 25 Na linimudʼin su manga gumagalebek lun enggu
su manga taw a maya bun ba i galebekʼin ka nia nin pidtalu kanilan
na “Manga tagapeda ku, katawan nu i pakatalima tanu sa mapia a
pantiali kanu nia a galebekan. 26 Na ʼgkailay nu enggu ʼgkakinegʼu u
ngin i penggulan ni Bulus a nia. Pedtalun nin i dikena tidtu a kadenan
su manga kadenan a pinangumbal bu. Madakel i nakua nin mamitiala
sa kapasibay nin kanu manga taw, dikena bu sia sa Ipisu ka paidu sama
makataneb kanu embala-bala sa Asia. 27 Kagina ka maitu na dikena bu
nia kagkaidan su nia a pantialian tanu ka kaawan pan na katagan su
walay a pedsimban tanu kanu badtug a kadenan tanu a su Artimis a
pedsimban bun nu langun na taw kanu lusudʼu Asia taman den kanu
embala-bala sa dunia enggu su kabadtugan nin na maawa bun.”
28 Na guna nilan makineg i entu na nalipunget a benal silan enggu
ʼbpamelalis sa “Badtug su Artimis a kadenan nu manga taw sa Ipisu!”
29 Daka nangaguligaw su manga taw kanu siudad. Sinigkemʼilan
su manga tagapeda ni Bulus sa kapendadalaugʼin a si Gayus enggu
si Aristarkus a manga taw sa Masidunia ka pinamagayasan nilan
gemuyud lu kanu pembatunan sa pakalagian. 30 Na kiugan ni Bulus
a makambitiala nin su manga taw lu ugaidʼa da sekanin suguti nu
ʼbpamaginugut. 31 Na su ped a ʼgkangaunutan kanu inged a manga
pakatʼi Bulus na napapait bun sa lekanin sa katigan sa di sekanin lemu
kanu pembatunan sa pakalagian. 32 Saleta na ʼgkangaguligaw su manga
taw a nangalimud lu. Su ped na salakaw i ibpelalisʼin, su ped menem
na salakaw bun. Kadakelan kanu manga taw na di nilan ʼgkatawan u
ngin i ʼgkangalimudan nilan. 33 Su ped kanu manga ʼgkangalimud na nia
nilan sabut na si Anduk i napunan nu guligaw kagina sekanin i pinalu
nu manga Yahudi kanu kasangulan. n Daka ginulinganan nin su manga
Su Manga Pinggalebek 19
Magi NT Final draft.indb 415 3/24/2021 2:49:12 PM
416
taw sa di silan edsasaw ka enggu nin kapatuntayan kanilan su entu a
ʼgkanggula. 34 Ugaidʼa guna nilan makilala si Anduk a isa bun a Yahudi
na kanu dalemʼu dua kauras na mindadaledsang silan lemalis sa “Badtug
su Artimis a kadenan nu manga taw sa Ipisu!”
35 Ulian nu entu na nakapalenek bun nu isa kanu ʼgkangasaligan kanu
siudad su manga taw sa nia nin pidtalu na “Manga taw sa Ipisu! Na
katawan nu uman i isa i su siudad a Ipisu i pedtuganul kanu pedsimban
kanu badtug a su Artimis enggu su watu a makalimbang sa lekanin
a naulug ebpun sa langit. 36 Na da man i nia makabpalaw lun tembu
tuludu kanu! Da kanu edsasaw enggula sa apia ngin. 37 Na su manga
mama a nia a pinananggitʼu sia na dikena silan nanegkaw lu kanu
pedsimban enggu da bun silan makadtalu sa sakutu kanu kadenan tanu.
38 Na amaika si Dimitriu enggu su manga tagapeda nin a gumagalebek
ka aden ipedsenditʼilan kanu manga mama a nia, na aden walay na
kukuman enggu ʼgkangaunutan tanu. Mapakay a iadapʼilan lu su
ipedsenditʼilan kanilan. 39 Ugaidʼa amaika aden pan ped a ipembuku nu,
na sia kanu mauma a kandidilimudan tanu na lu ba dait a mambibitiala
su nia. 40 Sabap sa nia a nanggula na basi makasendit sa lekitanu su
nia a guligaw ka dala makadalin tanu a mapia kanu langun nu nia a
ʼgkanggula.” 41 Guna nin madtalu i nia na pinauli nin su manga taw.
Su Kinalu ni Bulus sa Masidunia enggu Grisia 20 1 Guna mapasad su entu a guligaw na inipatawagʼi Bulus su
ʼbpamaginugut ka pinagkabagelʼin su saligʼilan. Entu pan ka
nagetaw sekanin sa kanilan ka linemu sa prubinsia a Masidunia. 2 Na
kanu langun na dalepa a naukitan nin na pinagkabagelʼin su atay nu
ʼbpamaginugut lu. Na tinemalus bun sekanin taman sa nakauma sa
Grisia. 3 Na midtangen pan sekanin lu kanu dalemʼu namakatelu ulan.
Na kanu kapengganatʼin ʼbpelayag ʼbpawang sa Syria na natawan nin i
pegkiugan sekanin ʼbpagimatay nu manga Yahudi tembu mimbalingan
sekanin sa Masidunia ka lu ba sekanin minukit. 4 Na nia nin manga
tagapeda na si Supatir a wata ni Pirus a taw sa Biria, si Aristarkus
enggu si Sikundu a manga taw sa Tisalunika, si Gayus a taw sa Dirbi,
si Tikikus enggu si Trupimus a manga taw sa prubinsia a Asia enggu si
Timuti. 5 Guna kami makauma sa Pilipi na minuna su manga tagapeda
nami lu sa Truas ka lu kami nilan bu ba angapan. 6 Na kinaipusʼu
Su Manga Pinggalebek 19 , 20
Magi NT Final draft.indb 416 3/24/2021 2:49:12 PM
417
o 20:7 Na inisugu nu Isa al-Masih su nia a enggulan nu ʼbpamaginugut a tademan kanu
kinanggihadʼin kanu umulʼin asalʼa maaun su apia entain a maginugut lun. Mailay su nia sia
kanu Mapia a Tutuma a Inisulatʼi Mataya 26 ayat 26 taman sa 29 enggu sia kanu Mapia a
Tutuma a Inisulatʼi Markus 14 ayat 22 taman sa 25. Mailay bun su nia sia kanu Mapia a Tutuma
a Inisulatʼi Luk 22 ayat 14 taman sa 20 sia kanu Kitab Injil.
Kanduli nu Pan a Dala Pakembangʼin na tinemundug kami lemayag lu
sa Truas. Na kanu ikalima nin gay na nakauma kami lu sa Truas kanu
manga tagapeda nami taman sa midtangen kami pan lu sa sakapadian.
Su Nauli a Kinakakapʼi Bulus sa Truas
7 Na kanu magabi nu Sapetu na mindidilimudan kami ka ipenggulalan
nami su kapedtebi-tebi sa pan. o Na nangusiat si Bulus taman sa luk i
gay ka nia nin ʼgkagkahanda na gemanat kanu temundug a gay. 8 Na
madakel i palitan nu bilik sa pulu a ʼgkangalimudan nami. 9 Na aden
kanakan lu a bedtuan sa Iyutiku a ʼbpagagayan lu kanu paliungan.
Na sabap kanu kalendu nu usiatan ni Bulus na tinulatud a benal
sekanin taman sa nakatulug. Daka naulug sekanin iganat kanu ikatelu
kapangkat. Na guna nilan pembanguna na minatay den sekanin.
10 Ugaidʼa linutadan sekanin ni Bulus ka kinakepʼin enggu nia nin
pidtalu na “Da kanu ʼbpangandam ka bibiag pamun sekanin.” 11 Daka
minanik menem si Bulus ka pidtebi-tebi nin su pan ka kinan nilan. Ulian
nu kinakan nilan na mimbibitiala silan taman sa ʼgkatibuas entu pan
ka ginemanat sekanin. 12 Saleta mambu na iniuli nilan den su kanakan
a entu a mimbibiag ʼbpaluman. Sabap sa entu na sangat a nangapia i
ginawa nilan.
Su Kinapageda ni Bulus sa Kapal iganat sa Truas taman sa Militus
13 Na nageda kami sa kapal a ʼbpawang sa Asus ugaidʼa si Bulus na sia
minukit sa kalupan ʼbpawang sa Asus ka nia nin atulan na lu nami bu
ba sekanin auten. 14 Na guna kami makauma lu sa Asus na tinalabuk
kami ni Bulus ka nageda sekanin sa lekami entu pan ka tinemalus kami
lemayag ʼbpawang sa Mitilin. 15 Na iganat lu na tinemalus kami lemayag.
Na kanu temundug a gay na nakapantag kami sa Kiyus. Na kanu
temundug menem a gay na nakauma kami sa Samus. Entu pan ka
nakauma kami sa Militus kanu temundug menem a gay. 16 Na linampasan
nami su Ipisu sa prubinsia a Asia kagina di pegkiug si Bulus a ʼgkaangga
Su Manga Pinggalebek 20
Magi NT Final draft.indb 417 3/24/2021 2:49:13 PM
418
p 20:16 Su Pintikus na ipedsela-sela i entu kanu ikalimapulu a gay maipus su Kapegkanduli
kanu Pan a Dala Pakembangʼin. Nia bun ba su kapedsela-sela nu manga taw a Yahudi sa
kapegkasabpetʼilan sa bantad.
lu ka ʼbpagapasen nin i makauma sekanin mangagan sa Awrusalim ka
enggu matabu kanu kapedsela-sela kanu gay nu Pintikus. p
Su Kabpagetaw ni Bulus kanu ʼGkangaunutan nu
Lumpukan nu ʼBpamaginugut sa Ipisu
17 Na iganat sa Militus na pinaangayan ni Bulus su ʼgkangaunutan
nu lumpukan nu ʼbpamaginugut sa Ipisu. 18 Guna silan makauma na
nia nin pidtalu kanilan na “Iganat kanu endaw demun i kinadampu ku
sia sa Asia na katawan nu man u panun i kinausal ku kanu langun a
kutika ku sia sa lekanu 19 sa kinatuman ku kanu galebekan a inisugu nu
Mapulu sa laki. Na su kinanggalebek ku sa entu na tatap ku inibaba su
ginawa ku taman sa namakaigis bun su lu ku kanu kapegkapasang sa
laki kanu manga kapamungkaid a pigkahanda nu ped ku bun a Yahudi.
20 Katawan nu bun i da aku endua-dua sa kinapangusiat ku sa apia
ngin a makagkapia sa lekanu sia kanu kapendidilimudan tanu taman
den kanu kabpamandu ku san kanu manga walay nu. 21 Magidsan i
Yahudi enggu dikena-Yahudi na pinapatan ku sa edtataubat silan kanu
Kadenan enggu semalig silan kanu Mapulu tanu a su Isa al-Masih. 22 Na
saguna na lemu aku sa Awrusalim ka nia ba i inisugu nu Suti a Ruh
sa laki ugaidʼa di ku katawan u ngin i manggula ku lu. 23 Na nia ku bu
katawan na kanu uman i siudad a ʼgkaangayan ku na ipebpayagʼu Suti
a Ruh i mabilanggu aku enggu temala aku sa kamalasayan. 24 Ugaidʼa
di ku ʼgkalilingayan su umul ku asal bu na mapasad ku su galebekan
a inenggay sa laki nu Mapulu a su Isa al-Masih a mana su kapebpayag
kanu Mapia a Tutuma pantag kanu limu nu Kadenan.
25 “Na sekanu a napangusiatan ku pantag kanu kapendatu nu
Kadenan na natalatantu ku i di aku nu den mailay ʼbpaluman. 26 Tembu
papedtuntayan ku sa lekanu saguna i amaika aden sa lekanu i makanaraka
na di ku den mandusa su entu. 27 Kagina da aku endua-dua kanu
kinapangusiat ku sa lekanu kanu langun na kahanda nu Kadenan.
28 Pangingati nu su ginawa nu taman den kanu ʼbpamaginugut a
pinatiakapan nu Suti a Ruh sa lekanu a ʼgkangaunutan nilan. Tiakapi nu
Su Manga Pinggalebek 20
Magi NT Final draft.indb 418 3/24/2021 2:49:14 PM
419
silan ka tinebus silan nu Kadenan a sia nakanggulalan kanu lugu nu
Tunggal a wata nin. 29 Na katawan ku i kanu ulian nu kaganat ku na
mamenggemaw su ʼbpamamandu a mana su mawalaw a talaw a asu
ka di nilan lasamen su ʼbpamaginugut a pedtiakapan nu. 30 Aden
bun makabpun san sa lekanu a mamamandu sa kabudtud asalʼa
makapaunutʼilan su ʼbpamaginugut kanu panduan nilan. 31 Kagina ka
maitu na pangingat kanu! Nia nu man itagu sa ginawa na kanu dalemʼu
nakatelu lagun a kinadtangen ku sa lekanu na magabi sa malamag na da
den pinda na kinapapata ku kanu uman i isa sa lekanu. Madakel i
minigis a lu kanu mata ku sabap kanu lat a ginawa ku sa lekanu. 32 Na
saguna na ipedtapenay ku den sekanu kanu Kadenan enggu kanu kadtalu
nin a pakapayag kanu limu nin. Sekanin i makagaga mapagkabagel
kanu saligʼu enggu makaenggay kanu langun na palihala a inibpasadʼin
sa lekanu taman kanu langun nu ped a pinapagikelasʼin. 33 Katawan nu
man i da aku makapangingalap sa kakawasan a pilak, bulawan atawa
ka manga balegkasʼu apia entain 34 ka nabinteng man i tulan ku kanu
kapenggalebek ku asalʼa mapangaden ku su nasisita nami kanu manga
tagapeda ku. 35 Na pinggula ku su langun nu entu ka enggu nu kailingan
kagina dait man a edtantu tanu enggalebek asalʼa kadtabangan tanu su
manga miskinan. Na nia tanu tademan na su kadtalu nu Mapulu a su Isa
al-Masih sa ‘Labi pan i kagalaw nu ʼbpagenggay kumin kanu ʼbpagenggan.’ ”
36 Guna makapasad edtalu-talu si Bulus na midtinggaleb silan langun
ka nangeni-ngeni. 37 Na namanguliang silan enggu napangakepʼilan
sekanin taman sa pinaniumʼilan. 38 Na sangat a nalidu i ginawa nilan
kanu pidtalu ni Bulus a entu sa di nilan den sekanin mailay ʼbpaluman.
Entu pan ka inisigkilʼilan lu kanu kapal.
Su Kinalu ni Bulus sa Awrusalim 21 1 Na guna kami makapagetaw kanilan na tinemalus kami
lemayag ʼbpawang sa Kus. Na kanu temundug a gay na nakauma
kami sa Rudas. Iganat lu na tinemalus kami menem sa Patara. 2 Na
nauman nami lu su kapal a pengganat den ʼbpawang sa Pinisia, na lu
kami den ba nageda. 3 Na nakasagad kami kanu pantagʼu Saiprus a
temampal sa biwang. Na tinemalus kami menem sa Syria enggu lu kami
dinemunggu kanu pantalan na Tair kagina aden ipembaba lu a manga
lulan. 4 Na pinangilay nami lu su ʼbpamaginugut taman sa midtangen
Su Manga Pinggalebek 20 , 21
Magi NT Final draft.indb 419 3/24/2021 2:49:15 PM
420
kami pan lu sa nakapitu gay. Na pinakatawan nu Suti a Ruh kanilan
u ngin i manggula ni Bulus lu sa Awrusalim tembu sinapalan nilan
sekanin sa di den temalus lu. 5 Ugaidʼa guna mauma su kapengganatʼami
na tinemalus kami bun kanu kabpelu nami sa Awrusalim. Na inisigkil
kami nu ʼbpamaginugut lu kanu dedsan kanu liu nu siudad a Tair taman
sa minunut bun su manga kaluma nilan enggu su manga wata nilan.
Daka midtinggaleb kami ka nangeni-ngeni kami muna. 6 Entu pan ka
nageda kami kanu kapal. Na minuli mambu silan.
7 Na iganat sa Tair na tinemalus kami lemayag ʼbpawang sa Tulimas.
Na kanu kinauma nami lu na sinalamʼami su ʼbpamaginugut lu taman sa
nakasagay kami pan lu kanilan. 8 Kanu temundug a gay na ginemanat
kami menem taman sa nakauma kami sa Kaisaria. Na lu kami
midtangen kanu walay ni Pilipus a isa kanu ʼbpangusiat kanu Mapia
a Tutuma enggu isa bun sekanin kanu pitu kataw a manga mama a
napamili a ʼbpananabangan kanu ʼbpamaginugut lu sa Awrusalim. 9 Na
aden manga wata nin a pat kataw a laga a tinulunan sa kapayag kanu
kadtalu nu Kadenan. 10 Na ulian nu kinadtangen nami lu sa namakapila
gay na nakauma su isa a nabi a bedtuan sa Agabus a ebpun sa Yudia.
11 Na pibpawangan kami ni Agabus ka kinua nin su pakutʼi Bulus ka
inipawikʼin kanu ay nin enggu kanu lima nin. Na nia pidtalu ni Agabus
na “Su Suti a Ruh na nia nin pidtalu na ‘Maya ba i kapawikʼu manga
Yahudi lu sa Awrusalim kanu kigkuan sa nia ba a pakut entu pan ka
ipaladʼilan kanu manga taw a dikena-Yahudi.’ ” 12 Guna nami makineg
i nia, na napakalimu-limu kami kani Bulus apegʼu manga taw lu sa di
sekanin temalus sa Awrusalim. 13 Ugaidʼa nia bu inisumpatʼi Bulus na
“Nginan ka ʼbpamanguliang kanu? Di nu den papedtegka su ginawa ku!
Kagina sia kanu ingala nu Mapulu a su Isa na adil den su ginawa
ku dikena bu kapawik sa laki ka apia su kapatay ku lu sa Awrusalim.”
14 Na guna su di nami sekanin ʼgkagaga pedsapal na tinelenan nami den
sekanin. Na nia nami pidtalu na “Nia man kaunutan na su kahanda nu
Kadenan.”
15 Guna maipus i entu na inadilʼami su langun-taman nami ka
tinemalus kami lu sa Awrusalim. 16 Na minunut bun sa lekami su ped
kanu ʼbpamaginugut sa Kaisaria enggu inisigkil kami nilan lu kanu
walay ni Manasun ka lu kami ba tinemumpa. Isa sekanin a taw sa
Saiprus enggu andang den a ʼbpaginugut kanu Isa al-Masih.
Su Manga Pinggalebek 21
Magi NT Final draft.indb 420 3/24/2021 2:49:16 PM
421
q 21:24 Su adat-betad a kabpelimpiu na su ukit a kabpelimpiu nu manga taw a Yahudi kanu
ginawa nilan asalʼa makasugat sia k r anu kasuguan nu Musa. 21:24 Su kapapedtabungaw na adat-betad sa tanda a natuman den su pasad kanu Kadenan.
Su Kinakakapʼi Bulus kani Yakub
17 Na kanu kinauma nami lu sa Awrusalim na mapia i
kinadsakaw-sakaw sa lekami nu ʼbpamaginugut lu. 18 Na kanu
temundug a gay na minunut si Bulus sa lekami kanu kinakakapʼami
kani Yakub. Na lu bun ba mambu su langun nu ʼgkangaunutan nu
lumpukan nu ʼbpamaginugut. 19 Na ulian nu kinasalamʼi Bulus kanilan
na pidsinantalʼin sa mapia su langun na pinggula nu Kadenan lu kanu
manga taw a dikena-Yahudi a sia nakanggulalan kanu galebekan nin.
20 Na guna nilan makineg i entu na pinugi nilan su Kadenan.
Daka nia nilan pidtalu kani Bulus na “Lusudʼami sa tian, ilay ka!
Ngibu-ngibuan a manga Yahudi i nabaluy a ʼbpamaginugut kanu Isa
enggu ʼbpangangamalan nilan bun su kasuguan nu Musa. 21 Na aden
nakadtalu sa kanilan sa maya ta kun sa ibpamandu nengka kanu manga
Yahudi a lu ʼbpamegkaleben kanu dalepa nu manga taw a dikena-Yahudi
i taligkudanan nilan su kasuguan. Na pedtalu-talun nengka kun i
di nilan den ipapaletak su manga wata nilan taman sa itagak den
su adat-betadʼu manga Yahudi. 22 Na ngin i enggulan tanu? Kagina
natalatantu i makinegʼilan i nakauma ka. 23 Basi nia mapia na enggula
ka u ngin i edtalun nami sa leka. Aden pat kataw sia a mama a aden
inibpasadʼilan kanu Kadenan. 24 Na unut ka enggu amung ka kanilan
kanu adat-betad a kabpelimpiu. q Seka bu i bayad kanu kurban nilan
asal bu na makadtabungaw r silan. Amaika enggulan nengka i entu ba
na kasabutan den nu langun nu manga taw i dikena benal su langun
nu tudtulan sa leka ka apia seka na ʼbpaginugut bun kanu kasuguan nu
Musa. 25 Ugaidʼa pantag menem kanu ʼbpamaginugut a dikena-Yahudi na
pidsulatan nami den silan sa nia nami inisugu na di dait a keman silan
kanu manga pegken a iniapal kanu manga balahala enggu apia ngin a
lugu udi na dala mapanumbali a binatang enggu di silan edsisina.”
26 Daka kanu temundug a gay na pinaunutʼi Bulus su pat kataw a
entu a mama ka linudsuan nilan enggalebek su adat-betad pantag kanu
kabpelimpiu. Ulian nu entu na linemu si Bulus kanu Suti a ʼBpagagaman
Su Manga Pinggalebek 21
Magi NT Final draft.indb 421 3/24/2021 2:49:17 PM
422
ka pinasabutan nin kanu ʼbpamangurban u kanu i kapasadʼu
kabpelimpiu nilan ka enggu kagkurbanan su uman i isa kanilan.
Su Kinasigkem kani Bulus
27 Guna su ʼgkapupus den su pitu gay sa kanu kabpelimpiu na
nailay nu manga Yahudi sa prubinsia a Asia si Bulus lu kanu Suti a
ʼBpagagaman. Na inisundulʼilan su manga taw sa kakalipungetʼilan
kani Bulus taman sa sinigkemʼilan sekanin. 28 Na nia nilan ibpelalis na
“Manga tagapeda nami a taw a Israil, na tabang kanu! Kagina nia den su
mama a ʼbpamamandu kanu langun nu manga taw kanu apia endaw a
dalepa sa sungkang kanu kasuguan nu Musa enggu sungkang bun kanu
manga Yahudi taman den kanu Suti a ʼBpagagaman. Pinggiabuan nin
pan su Suti a nia a ʼBpagagaman ka pinaunutʼin lemudep sia su manga
taw a dikena-Yahudi.” 29 Na pidtalu nilan i nia kagina nailay nilan a
napedʼi Bulus si Trupimus a taw sa Ipisu. Na nia nilan kataw na pinaunut
sekanin ni Bulus lu kanu ludepʼu Suti a ʼBpagagaman.
30 Daka nakapayapat den kanu lusudʼu Awrusalim su kapegkaguligaw.
Na pibpawangan mamagayasʼu manga taw si Bulus ka sinigkemʼilan ka
ginuyudʼilan lu kanu liu nu Suti a ʼBpagagaman. Entu pan ka pinamintuan
mamagayas su bengawan nu Suti a ʼBpagagaman. 31 Na kanu
kabpagimatay nilan kani Bulus na aden nakadtalu kanu mapulu nu
bataliun nu sundalu nu Ruma i ʼgkangaguligaw su langun na taw sa
Awrusalim. 32 Na namagayas lemu su mapulu nu manga sundalu a
pinaunutʼin su manga upisialʼin taman kanu manga sundalu nin ka
inangayan nilan mamagayas su manga taw a pengguligaw. Guna mailay
nu manga taw su mapulu nu sundalu enggu su manga sundalu na
tinelenan nilan mapakasakit si Bulus. 33 Daka sinemupeg su mapulu ka
sinigkemʼin si Bulus taman sa inisugu nin kanu manga sundalu nin i
pawiken sekanin sa dua timan a sangkali. Guna su maitu na inidsan nin su
manga taw sa “Entain i nia a mama enggu ngin i pinggula nin?” 34 Na
su ped na sakabias i ibpelalisʼilan, su ped menem na sakabias bun.
Na sabap kanu entu a guligaw na di ʼgkasabutan nu mapulu u ngin i tidtu
a nanggula. Daka inisugu nin kanu manga sundalu nin i iten si Bulus lu
kanu kampu. 35 Guna su ʼbpeludep den silan kanu kampu na sinapuatʼu
manga sundalu si Bulus kagina su manga taw lu na ʼbpangaliputeng a
benal silan 36 taman sa nia nilan ibpamelalis na “Imatayan sekanin!”
Su Manga Pinggalebek 21
Magi NT Final draft.indb 422 3/24/2021 2:49:18 PM
423
Su Kinapaninindegʼi Bulus kanu Ginawa nin
37 Guna su ibpeludep den si Bulus lu kanu kampu na inimbitiala nin su
mapulu nu manga sundalu sa “Mapakay a makambitiala ku seka?” Na
nia inisumpatʼu mapulu na “Mataw ka besen edtalu sa Grik? 38 Ngintu,
seka ba su taw sa Egypt a nangunanan kanu pat ngibu a manga ribildi
lu kanu tawan-tawan a dalepa?” 39 Na nia inisumpatʼi Bulus na “Isa
aku a Yahudi a pimbata kanu balapantag a siudad a Tarsus sa Silisia.
Na ʼbpangenin ku sa leka i suguti aku nengka pan sa makambitiala ku
su manga taw.” 40 Na sinugutan nin mambu si Bulus. Daka midtindeg
sekanin lu kanu bengawan nu kampu ka ginulinganan nin su manga
taw sa lemenek pan silan. Guna su linemenek den silan na entu pan ka
midtalu sekanin sa kanilan sa basa a Hibru. 22 1 Na nia nin pidtalu na “Manga lukes ku enggu manga lusud
ku sa tian, na pamakikineg aku nu pan kanu kabpaninindeg
ku kanu ginawa ku.” 2 Na guna nilan makineg sekanin a pedtalu-talu
sa basa a Hibru na napenek silan langun. Daka nia pidtalu ni Bulus na
3 “Isa aku a Yahudi a pimbata sa siudad a Tarsus sa Silisia ugaidʼa sia
aku migkasela sa Awrusalim. Mulit aku ni Gamalil, inipamandu nin
sa laki sa mapia su kasuguan a ʼbpagunutan nu manga kalukesan tanu.
Saben-sabenal a ininggihad ku su ginawa ku kanu Kadenan a mana bun
sekanu a nia saguna. 4 Pinamungkaidanan ku su ʼbpamangunut kanu
Isa taman sa namamatay su ped. Pinanigkem ku su babay-mama ka
inipabilanggu ku silan. 5 Na su mapulu sa langun nu ʼbpamangurban
enggu su langun nu ʼbpamimitialan na makapaamad pantag sa nia.
Kagina silan bun i minenggay sa laki sa sulat a makapailay ku kanu
pagidsan tanu a manga Yahudi sa Damaskus. Na nia nakadalem kanu
sulat a entu na aden kawagib ku sa kasigkem ku kanu ʼbpamaginugut lu
ka enggu silan mapananggit sia sa Awrusalim asalʼa masiksa.
Su Kinapanudtulʼi Bulus kanu Kinabaluy nin a ʼBpaginugut
(Su Manga Pinggalebek 9:1-19; Su Manga Pinggalebek 26:12-18)
6 “Guna su pakasiken aku den sa Damaskus kanu kapegkaudtu nu
senang na nakatekaw demun i kinasumpitʼu sigay kanu embala-bala
sa laki a pakaipeng-ipeng a ganat sa sulega. 7 Na nakadudsum aku kanu
lupa daka nakineg ku su suala a ʼbpanawag sa laki sa ‘Saul, Saul!
Su Manga Pinggalebek 21 , 22
Magi NT Final draft.indb 423 3/24/2021 2:49:19 PM
424
s 22:14 Su Ikelas a Panunugun na nia ba su Isa al-Masih.
Nginan ka ʼbpamungkaidanan aku nengka?’ 8 Nia ku mambu inidsa
na ‘Hu Mapulu na entain ka ba?’ Na nia nin inisumpat na ‘Saki su
Isa a taw sa Nasarit a ʼbpamungkaidanan nengka.’ 9 Na nailay nu manga
ped ku su sigay ugaidʼa di nilan ʼgkakineg su suala a pedtalu sa laki.
10 Na inidsan ku pamun sa ‘Hu Mapulu na ngin i dait a enggulan ku?’
Na nia nin inisumpat na ‘Edtindeg ka, ka talus ka den lu sa Damaskus.
Kagina aden lu ba makadtalu sa leka kanu langun na galebek a
makaenggay ku sa leka.’ 11 Sabap sa pakaipeng-ipeng su entu a sigay na
nabulag aku nin taman sa tinundan aku bu nu manga ped ku ʼbpawang
sa Damaskus.
12 “Na aden isa a mama lu sa Damaskus a bedtuan sa Ananias.
Balaagama sekanin enggu ʼbpaginugutan nin su kasuguan. Na
ʼbpagadatan a benal sekanin nu langun nu manga Yahudi lu. 13 Na
inangayan aku nin enggu midtindeg kanu ubay ku ka pidtalu nin sa laki
i ‘Saul a lusud ku sa tian, na makailay ka den.’ Na kanu entu demun
ba a kutika na nakambalingan su kapegkailay ku taman sa nailay
ku sekanin. 14 Daka nia nin pidtalu sa laki na ‘Saul, pinamili ka nu
Kadenan nu manga katupuan tanu ka enggu nengka katawan u ngin i
kahanda nin enggu mailay nengka su Ikelas a Panunugun s nin taman
sa makinegʼengka demun su suala nin. 15 Kagina makapayagʼengka
kanu langun nu taw u ngin i nangailay nengka enggu nangakinegʼengka
sa lekanin.’ 16 Daka nia pidtalu ni Ananias sa laki na ‘Saguna na ngin
pan i ʼbpangingapan nengka? Edtindeg ka, ka pasalawat ka enggu
pangeni-ngeni ka kanu Mapulu asalʼa maampun su dusa nengka.’
Su Kinasugu kani Bulus lu kanu manga Dikena-Yahudi
17-18 “Kanu ulian nu kinambalingan ku sa Awrusalim a gagalu nu
kabpangeni-ngeni ku lu kanu Suti a ʼBpagagaman na nailay ku a
mibpayag sa laki su Mapulu sa nia nin pidtalu na ‘Enggagan ka! Awai
ka mamagayas su Awrusalim ka di man pedtaliman nu manga taw su
kapebpayagʼengka pantag sa laki.’ 19 Ugaidʼa nia ku inisawal na ‘Hu
Mapulu! Katawan nilan den man i pinameludepan ku su manga walay
a pedsambayangan ka pinanigkem ku su ʼbpamaginugut sa leka taman
sa pinakasakitan ku silan. 20 Guna ʼbpagimatayi si Istiban sabap kanu
Su Manga Pinggalebek 22
Magi NT Final draft.indb 424 3/24/2021 2:49:20 PM
425
t 22:19-20 Na nia kinasumpatʼi Bulus sa entu kanu Mapulu a su Isa al-Masih na kagina sia kanu
itungan ni Bulus na basi taliman bun nu manga taw sa Awrusalim su kabpangusiatʼin pantag
kanu Isa al-Masih.
kinapayagʼin pantag sa leka na lu aku bun enggu inayunan ku su
entu taman sa saki bun i tinemameng kanu manga balegkasʼu manga
minimatay lun.’ t 21 Ugaidʼa nia pidtalu nu Mapulu sa laki na ‘Ganat
ka den ka pedsugun ku seka lu sa mawatan, lu kanu manga taw a
dikena-Yahudi.’ ”
22 Na ulian nu kinadtalu ni Bulus sa entu na su manga Yahudi a
ʼbpamakikineg sa lekanin na namelalis silan sa “Imatayan sekanin! Di
den dait a mauyag pan sekanin!” 23 Gagalu nu kabpamelalisʼilan na
ibpamelabelʼilan su manga balegkasʼilan enggu ibpamedtapuyakʼilan
su manga libubuk lu sa pulu sa kapegkalipungetʼilan. 24 Daka inisugu
nu mapulu nu manga sundalu i pananggiten si Bulus lu kanu kampu ka
enggu mapametay enggu masumalia sekanin ka enggu nin madtalu u
ngin i sabapan na kabpamelalisʼu manga Yahudi a sungkang sa lekanin.
25 Ugaidʼa guna su ʼbpagebpunan nilan den ʼbpametay si Bulus na nia
nin pidtalu kanu kapitan na “Ngintu, wagib a pametayn su taw sa Ruma
sa apia da pan mambibitiala?”
26 Guna i nia makinegʼu kapitan na linemu kanu mapulu ka nia nin
pidtalu na “Ngin i pakaidan nengka sa lekanin? Kagina su nia a mama
na isa bun a taw a Ruma!”
27 Daka inubay nu mapulu si Bulus ka inidsan nin sa “Edtalu ka,
ngintu, taw ka a Ruma?” Na nia inisumpatʼi Bulus na “Uway.” 28 Daka
nia pidtalu nu mapulu na “Masela i nausal ku a kuleta asalʼa mabaluy
aku a taw a Ruma.” Na nia menem pidtalu ni Bulus na “Ugaidʼa saki, na
manga taw a Ruma i manga lukes ku.” 29 Daka namangawa mamagayas
su ʼbpeludsu pedsumalia sa lekanin. Apia su mapulu na nagilekan bun
sa kanu kinataw nin sa taw a Ruma si Bulus kagina nakapapawikʼin
sekanin.
Su Kinapaadap kani Bulus lu kanu ʼBpamangukum
30 Na nia kahanda nu mapulu nu manga sundalu na matalangedʼilan
u ngin i ipedsenditʼu manga Yahudi kani Bulus. Tembu kanu temundug
a gay na inipatawagʼin su manga mapulu nu ʼbpamangurban enggu su
Su Manga Pinggalebek 22
Magi NT Final draft.indb 425 3/24/2021 2:49:21 PM
426
u 23:5 Mailay i nia sia kanu Kinaliu 22 ayat 28 sia kanu Kitab Taurat.
kapedʼilan a ʼbpamangukumʼu Yahudi asalʼa makandidilimuda silan.
Entu pan ka pinabekalan nin si Bulus ka pinaadapʼin kanilan. 23 1 Na pidtulikan ni Bulus su ʼbpamangukum ka nia nin pidtalu na
“Manga lusud ku sa tian, na nailay nu Kadenan i ʼbpaguyag-uyag
aku sa dikena maledsik su atay ku taman kanu gay ba a nia.” 2 Na kanu
kinakinegʼi Ananias a mapulu sa langun nu ʼbpamangurban kanu entu
na inisugu nin kanu namedtindeg lu kanu ubay ni Bulus i tapelaken
nilan pan su ngali ni Bulus. 3 Na nia mambu pidtalu ni Bulus sa lekanin
na “Seka na siksan ka nu Kadenan ka ʼbpamagigiling ka sa wagib ka.
Nagagayan ka san ka pedsugaten aku nengka sa kawagib sia kanu
kasuguan ugaidʼa seka bun man i sinemungkang kanu kasuguan ka
ipapedtapelak aku nengka!” 4 Na su namedtindeg a entu kanu ubay ni
Bulus na nia nilan lun pidtalu na “Ngintu ka papegkayan nengka su
mapulu sa langun nu ʼbpamangurban a pinamili nu Kadenan?” 5 Na
nia inisawalʼi Bulus na “Manga lusud ku sa tian, di ku man katawan
i sekanin besen i mapulu sa langun nu ʼbpamangurban ka nia man
nakadalem kanu kitab na ‘Da ka pedtalu sa mawag kanu ʼgkaunutan nu
dalepa nengka.’ u”
6 Na katawan ni Bulus i su ped lu kanu ʼbpamangukum na lusud kanu
lumpukan a Sadusiyu enggu su ped menem na lusud kanu lumpukan a
Parisiyu tembu pidtalu nin sa matanug i “Manga lusud ku sa tian, na saki
na isa aku a lusud kanu lumpukan a Parisiyu ka wata aku bun na Parisiyu.
Na pegkukumen aku saguna sabap kanu inam ku sa embibiag ʼbpaluman
su namamatay.” 7 Na guna madtalu ni Bulus i entu, na nagukag su manga
taw a lusud kanu lumpukan a Sadusiyu enggu su manga taw a lusud
kanu lumpukan a Parisiyu taman sa nabad su ʼbpamangukum. 8 Kagina
nia paginugutʼu manga taw a lusud kanu lumpukan a Sadusiyu na di den
embibiag ʼbpaluman su namamatay enggu dala malaikat enggu ngiawa
ugaidʼa su manga taw a lusud kanu lumpukan a Parisiyu na ʼbpaginugut
silan pantag kanu langun nu entu. 9 Daka ʼbpagiseg bun su entu a
kapegkaguligaw nilan. Na namedtindeg su ped a manga gulu nu kitab a
lusud kanu lumpukan a Parisiyu ka benal a da nilan kaayuni i entu taman
sa nia nilan pidtalu na “Dala katawan nami a kadupangan na mama a nia.
Basi aden mimbitiala lun a malaikat udi na ngiawa.”
Su Manga Pinggalebek 22 , 23
Magi NT Final draft.indb 426 3/24/2021 2:49:23 PM
427
10 Guna su pegkayaw bun su kabpamagukagʼilan na nagilekan su
mapulu nu manga sundalu kanu kapenggagansinga nilan kani Bulus.
Daka inisugu nin kanu manga sundalu nin i agawn nilan si Bulus lu ka
enggu mapananggit ʼbpaluman lu sa kampu.
11 Na kanu magabi na mibpapayag su Mapulu kanu ubay ni Bulus
sa nia nin pidtalu sa lekanin na “Pakawalaw ka i aki nengka!
Inipangimbenal aku nengka sia sa Awrusalim na dait a man bun ba i
enggula ka lu sa Ruma.”
Su Kapegkahanda sa Kabpagimatay kani Bulus
12 Kanu kinagkapita na mindidilimudan su manga Yahudi ka inidsapa
nilan i di silan keman enggu minem taman a di nilan kaimatayan si
Bulus. 13 Na su midsasapa a entu na subela patpulu i kadakelʼin. 14 Na
linemu silan kanu manga mapulu nu ʼbpamangurban taman lu kanu
ʼgkangaunutan ka nia nilan pidtalu na “Midsasapa kami sa di kami
keman taman a di nami kaimatayan si Bulus. 15 Kagina ka maitu na
sekanu enggu su ʼbpamangukum na edtalu nu kanu mapulu nu manga
sundalu i ipapananggitʼin sia si Bulus, sa maya ta kun sa ʼbpangingidsan
sekanin asalʼa katawan sa mapia su ipedsendit lun. Ugaidʼa sia pan kanu
lalan na imatayan nami den sekanin.”
16 Ugaidʼa su entu a kagkahanda nilan na nakinegʼu pakiwatan ni
Bulus a wata a mama nu suledʼin a babay, na linemu sekanin kanu
kampu nu manga sundalu ka pidtalu nin i entu kani Bulus. 17 Daka
tinawagʼi Bulus su isa kanu upisialʼu manga sundalu ka nia nin lun
pidtalu na “Unuti nu pan i kanakan a nia lu kanu mapulu ka aden
pedtalun nin lun.” 18 Na pinananggit den nu upisial su kanakan lu kanu
mapulu enggu nia nin lun pidtalu na “Tinawag aku nu bilanggu a si
Bulus ka inipasigkilʼin sa laki su kanakan a nia ka aden kun pedtalun
nin sa leka.” 19 Guna su maitu na tinundan nu mapulu su kanakan
lu sa bala ka inidsan nin sa “Ngin i pedtalun nengka sa laki?” 20 Nia
nin inisumpat na “Pinamagumpungan nu manga Yahudi sa pangenin
nilan sa leka i iadap si Bulus amag lu kanu ʼbpamangukum ka maya
ta kun sa ʼbpangingidsan sekanin sa mapia asalʼa katawan nilan su
ipedsendit pantag sa lekanin. 21 Ugaidʼa di ka bu i entu ʼbpaginuguti
kagina ʼbpagayanan sekanin nu labi patpulu a manga mama lu kanu
lalan taman sa midsasapa silan sa di silan keman enggu minem taman
Su Manga Pinggalebek 23
Magi NT Final draft.indb 427 3/24/2021 2:49:24 PM
428
a di nilan kaimatayan si Bulus. Na adil silan saguna sa kapenggula kanu
entu, na nia nilan bu ʼbpagingapan na u ngin i makasumpatʼengka.”
22 Na nia pidtalu nu mapulu sa lekanin na “Di ka pedtalua sa apia entain
i inipanudtulʼengka i nia sa laki.” Entu pan ka pinauli nin su kanakan a
entu.
Su Kinapananggit kani Bulus lu kanu Gubilnadul Piliks
23 Daka tinawagʼu mapulu su dua kataw a upisial sa nia nin lun pidtalu
na “Pagadilʼu su dua gatus a manga sundalu enggu pitupulu a sundalu
a migkukuda enggu su dua gatus a sundalu a padidilek ka enggu kanu
makalu sa Kaisaria kanu uras a ikasiyaw kanu nia bun ba a magabi.
24 Pagadil kanu bun sa manga kuda a kagkudan ni Bulus enggu tiakapi
nu a benal sekanin sa mapia kanu kasigkilʼu lun lu kanu Gubilnadul
Piliks.” 25 Daka pidsulatan nu mapulu su gubilnadul sa maya ba:
26 “Assalamu alaikum sa leka mapulu a Gubilnadul Piliks. Su nia a
salam na ebpun kani Klaudius Lisias. 27 Na sinigkemʼu manga Yahudi
su nia a mama enggu paidu sama na imatayan nilan. Na guna ku
katawi i isa besen sekanin a taw a Ruma na pibpawangan nami kanu
manga sundalu ku ka inilipuasʼami. 28 Nia ku kahanda na katawan ku
u ngin i ipedsenditʼilan sa lekanin tembu inipapananggit ku sekanin lu
kanu ʼbpamangukum. 29 Na nia ku ʼgkailay a ipedsenditʼilan sa lekanin
na su kambimbangan pantag kanu kasuguan nilan ugaidʼa dikena
wagib a sabapan na kaimatay sa lekanin atawa ka kabilanggu lun.
30 Guna ku katawi i pegkahandan nilan ʼbpagimatay su nia a mama na
pinamagayasan ku sekanin mapasigkil san sa leka. Na nia ku pidtalu
kanu manga ʼbpamedsendit lun na san nilan iadap sa leka u ngin i
ipedsenditʼilan sa lekanin. Sia bu taman. Wassalam.”
31 Na kanu kinagkagabi na pinaginugutan nu manga sundalu su
inisugu kanilan sa kaitʼilan kani Bulus lu sa Antipatris. 32 Na kanu
temundug a gay na mimbalingan su manga sundalu lu kanu kampu. Na
su manga migkukuda na initalusʼilan semigkil si Bulus. 33 Guna silan
makauma sa Kaisaria na inenggay nilan su sulat kanu Gubilnadul Piliks
entu pan ka initapenay nilan si Bulus lu sa lekanin. 34 Na kanu kinabatia
nin kanu sulat na inidsan nin si Bulus sa endaw i prubinsia nin. Na
guna nin katawi i taw sekanin sa Silisia 35 na nia nin pidtalu kani Bulus
na “Pakikinegen ku su ipedsenditʼilan sa leka amaika makauma sia su
Su Manga Pinggalebek 23
Magi NT Final draft.indb 428 3/24/2021 2:49:25 PM
429
v 23:35 Su nia a tulugan na pinatindeg pan nu nauna a Hirud a mindatu kanu timpu a kinambata
wkanu Isa al-Masih. 24:5 Su Isa al-Masih na ebpun sekanin sa dalepa a Nasarit tembu su lumpukan nu ʼbpamaginugut
sa lekanin na binedtuan nu manga ped a taw sa lumpukan nu manga taw sa Nasarit.
manga ʼbpamanendit.” Daka pinatamengan nin si Bulus lu kanu tulugan v
nu Hirud.
Su Kapedsendit kani Bulus lu kanu Kaadapan nu Gubilnadul Piliks 24 1 Ulian nu namakalima gay na nakauma sa Kaisaria su mapulu
sa langun nu ʼbpamangurban a si Ananias apegʼu manga ped a
Yahudi a ʼgkangaunutan enggu su abugadu nilan a bedtuan sa Tirtulus.
Daka iniadapʼilan den kanu gubilnadul su ipedsenditʼilan kani Bulus.
2 Na endaw i kinapaadap kani Bulus na inebpunan mambu ni Tirtulus
su bitiala a sungkang kani Bulus sa maya ba i pidtalu nin: “Mapulu
a Gubilnadul Piliks na utangʼami sa leka su kalilintad a naugetʼami
den ʼgkagedam sia kanu kabpangulu nengka, maitu bun su manga
kapembagu a ipenggulalan nengka sia kanu kagkapia nu nia a inged.
3 Na ʼbpanginsukulen kami a benal kanu nia ba sa apia endaw kami
makambetad taman sa taman. 4 Ugaidʼa asalʼa di ka den maangga sa
mauget na ʼbpangenin ku sa leka i pakikineg kami pan sa mangagan bu.
5 Na nailay nami kanu nia a mama su kabpangaden nin sa kasamukan
enggu su kapapedsudsuga nin kanu manga Yahudi sa apia endaw sekanin
pakabpawang enggu sekanin bun i ʼbpangulu kanu lumpukan a entu nu
manga taw sa Nasarit. w 6-8 Na pegkiugan nin bun penggiabu su Suti a
ʼBpagagaman tembu sinigkemʼami sekanin. Na amaika masumalia nengka
sekanin na lu nengka ba katawan i benal su langun na ipedsenditʼami
sa lekanin.” 9 Na ʼbpagayunan nu manga Yahudi si Tirtulus taman sa
ibpangimbenalʼilan su langun na ipedsendit a entu kani Bulus.
Su Kinapaninindegʼi Bulus lu kanu Kaadapan ni Piliks
10 Daka ginulinganan nu gubilnadul si Bulus ka enggu sekanin
makadtalu. Na midtalu den mambu sekanin sa “Kasela-sela nin
a gubilnadul, na katawan ku i naugetʼengka den pegkukumen
su magingedʼami. Sabap sa entu na sangat a ʼgkalilini aku kanu
kabpaninindeg ku kanu ginawa ku sia kanu kaadapan nengka. 11 Na
malemu nengka maamad i da pamun edsubela sa sapulu enggu dua gay
Su Manga Pinggalebek 23 , 24
Magi NT Final draft.indb 429 3/24/2021 2:49:26 PM
430
x 24:17 Su nia a tabang na kuleta a inenggay nu manga lumpukan nu manga taw a dikena-Yahudi a
ʼbpaginugut kanu Isa al-Masih sa kanu manga miskinan a Yahudi a ʼbpamaginugut lu sa Awrusalim.
iganat sa kinauma ku lu sa Awrusalim asalʼa makasimba aku. 12 Na da
aku nilan man mailay a mindalawana kanu apia entain lu kanu Suti
a ʼBpagagaman atawa ka ʼbpangaden sa kasamukan lu kanu manga
walay a pedsambayangan enggu apia endaw kanu siudad. 13 Dala
man makapailay nilan sa leka a amadan kanu ipedsenditʼilan sa laki.
14 Ugaidʼa benal i pedsimban ku su Kadenan nu kalukesan nami sia
kanu ukitʼu panduan nu Mapulu. Na nia kataw nu manga taw a nia
na dikena pakatidtu su entu. Ugaidʼa ʼbpaginugutan ku bun su langun
na namakasulat kanu kasuguan nu Musa enggu su Kitab a Inisulatʼu
Manga Nabi. 15 ʼGkainam ku a pambibiagen nu Kadenan ʼbpaluman
su namamatay pagidsan pan i matidtu enggu dikena matidtu a mana
bun su ʼgkainamʼu manga taw a nia. 16 Kagina ka maitu na tatap ku
ʼbpaginapasen sa di aku makangguniat sa mawag sa kanu adapan nu
Kadenan enggu kanu manga taw. 17 Ulian nu namakapila lagun a dala
aku lu sa Awrusalim na mimbalingan aku ka sinigkilan ku sa tabang x
su manga pagidsan ku a Yahudi enggu migkurban aku bun lu kanu
Kadenan. 18 Na gagalu nu kapenggula ku sa nia na nauman aku nilan
lu kanu Suti a ʼBpagagaman. Na natalutup ku den su adat-betad a
kabpelimpiu. 19 Na paidu bu i taw lu enggu dala bun sinemamuk. Ugaidʼa
aden ped lu a Yahudi a ganat sa Asia, na silan i dait a sinemia ka enggu
silan i makapanudtul kanu ipedsenditʼilan a nia sungkang sa laki amaika
aden menem. 20 Atawa ka nia idsan na su taw sia a natabu u ngin ba i
nailay nilan a mawag a pinggalebek ku guna aku makapangadap kanu
ʼbpamangukum. 21 Na nia nilan basi da kalilini na su kinadtalu ku sa
matanug sia kanu kaadapan nilan sa ‘Pegkukumen aku sia saguna sabap
sa ʼbpaginugut aku sa embibiag ʼbpaluman su namamatay.’ ”
22 Na andang a katawan den nu Gubilnadul Piliks u ngin i
ʼbpaginugutan nu ʼbpamangunut kanu Isa al-Masih tembu inisundulʼin
muna su kapegkukum sa nia nin pidtalu na “Katawan nu u ngin i
kukuman ku amaika makauma sia su mapulu nu sundalu a si Lisias.”
23 Guna su maitu na inisugu nin kanu kapitan i patamengan si Bulus
ugaidʼa enggan sekanin sa paidu a kambaya-baya enggu sugutan su
manga pakatʼin a pegkiug pegkakap enggu pedtabang sa lekanin.
Su Manga Pinggalebek 24
Magi NT Final draft.indb 430 3/24/2021 2:49:27 PM
431
Su Kinalu ni Bulus kani Piliks enggu Drusila
24 Na guna maipus su namakapila gay na nakauma si Piliks enggu
su kaluma nin a si Drusila a isa bun a Yahudi. Na inipalapitʼi Piliks
si Bulus ka pinakikinegʼilan sa mapia su kadtalu nin pantag kanu
kabpaginugut kanu Isa al-Masih. 25 Ugaidʼa gagalu nu kapedsinantalʼi
Bulus pantag kanu matidtu a galebekan, su kakumpen kanu ginawa
enggu su mauma a kukuman nu Kadenan kanu manusia na naadenan
na gilek si Piliks taman sa nia nin nadtalu na “Awa ka muna sia
ka ipatawag ku bu seka amaika aden mapia a kutika ku.” 26 Saleta
na ʼgkainam bun ni Piliks i sisipan sekanin ni Bulus sa kuleta tembu
tatapʼin ipapedtawag ka enggu nin makambitiala. 27 Ugaidʼa kanu ulian
nu nakadua lagun na nasambian si Piliks ni Pursius Pistus. Na sabap
kanu kiugʼi Piliks sa mapia i ginawa nu manga Yahudi sa lekanin na
pinadtaday nin si Bulus lu kanu bilangguan.
Su Kinaadapʼi Bulus kanu Gubilnadul Pistus 25 1 Na nakauma si Pistus kanu siudad a Kaisaria a sakupʼu
pegkamalan nin a prubinsia. Na naipus su nakatelu gay na
linemu sekanin sa Awrusalim. 2 Na su manga mapulu nu ʼbpamangurban
enggu su ʼgkangaunutan nu manga Yahudi na iniadapʼilan kanu
gubilnadul su manga ipedsenditʼilan kani Bulus. Inibpaliugatʼilan lun
3 mangeni i ipapananggitʼin si Bulus lu sa Awrusalim ka pegkahandan
nilan i kapagayan nilan lun lu sa lalan ka enggu nilan kaimatayan.
4 Ugaidʼa nia inisumpatʼi Pistus kanilan na “Si Bulus na lu nabilanggu
sa Kaisaria na mangagan aku bun lu embalingan. 5 Kagina ka maitu
na suguti nu a makaunut sa laki lu sa Kaisaria su ped a ʼgkangaunutan
nu ka lu nilan iadap su ipedsenditʼu kanu mama a entu amaika aden
pinggula nin a mawag.”
6 Ulian na kinadtangen ni Pistus sa Awrusalim sa namakawalu gay
atawa ka namakasapulu gay na entu pan ka mimbalingan sekanin
sa Kaisaria. Kanu temundug a gay na minayan sekanin lu kanu
pegkukuman taman sa inipatawagʼin si Bulus asalʼa makaadap sa
lekanin. 7 Guna makauma lu si Bulus na linibet sekanin nu manga
Yahudi a namakauma ganat sa Awrusalim. Iniadapʼilan su manga
maugat a ipedsenditʼilan lun ugaidʼa dala amadan nilan kanu langun
Su Manga Pinggalebek 24 , 25
Magi NT Final draft.indb 431 3/24/2021 2:49:28 PM
432
y 25:13 Datu Agripa Na nia ba su Ikadua a Hirud Agripa. Madakel pan i kasabutan tanu makapantag
kanu Hirud sia kanu Maena nu Mangadalem a Kadtalu kanu Kitab sia kanu kapupusan nu nia a kitab.
nu entu. 8 Ugaidʼa inipaninindegʼi Bulus i ginawa nin sa nia nin pidtalu
na “Da man pinggalebek ku a sungkang kanu manga kitaban nu manga
Yahudi atawa ka sungkang kanu Suti a ʼBpagagaman atawa ka sungkang
kanu Sultan sa Ruma.” 9 Na nia pegkiugan ni Pistus na mapia i ginawa
nu manga Yahudi sa lekanin tembu inidsan nin si Bulus sa “Kalilinian
nengka a lu ka makasangul sa Awrusalim asalʼa lu ku mambibitiala su
manga ipedsenditʼilan sa leka?” 10 Na nia mambu inisumpatʼi Bulus na
“Nia aku den kanu adapan nengka ka seka i inibetadʼu Sultan sa Ruma a
makakukum sa laki tembu dait a sia aku bun makukum. Na ʼgkasabutan
nengka sa mapia i dala pinggula ku a kadupangan kanu manga Yahudi.
11 Amaika aden pinggula ku a mawag a mapakay a imatay sa laki na
di ku man palalaguyan su kapatay. Ugaidʼa amaika dikena benal su
ipedsenditʼilan sa laki na di dait a inggay aku sa kanilan. Kagina ka
maitu na u mapakay na lu aku manudtul kanu Sultan sa Ruma.” 12 Guna
su maitu na inimbitiala ni Pistus su manga upisialʼin taman sa nia nin
inisumpat kani Bulus na “Kagina ka pinangeni nengka i lu ka manudtul
kanu Sultan sa Ruma na lu ku seka pananggiten.”
Su Kinambitiala ni Pistus kanu Datu Agripa pantag kani Bulus
13 Na kanu namakapila gay na nakauma sa Kaisaria si Datu Agripa y a
kapedʼin su suledʼin a babay a si Birinis ka kinakapʼilan si Pistus. 14 Kanu
kinadtangen nilan lu kanu entu a manga gay na pidsinantalʼi Pistus kanu
datu su pantag kanu ipedsendit kani Bulus. Nia nin pidtalu na “Aden
sia bilanggu a natabun ni Piliks. 15 Na kanu lu aku pan sa Awrusalim
na su manga mapulu nu ʼbpamangurban enggu su ʼgkangaunutan nu
manga Yahudi na iniadapʼilan sa laki su ipedsenditʼilan sa lekanin
enggu pinangeni nilan i sugaten sa kawagib ka enggu sekanin masiksa.
16 Ugaidʼa nia ku pidtalu sa kanilan na dikena ula-ula nu manga taw
a Ruma i ipakegkem kanu ped su apia entain a taw a ʼgkasenditan
taman sa di pan makapagadapa su pedsendit enggu su pedsenditan ka
aden man kutika a inenggay kanu pedsenditan sa kapaninindegʼin kanu
ginawa nin. 17 Guna su maitu na kanu kinauma nilan langun sia na da ku
den silan angga, ka kanu temundug bun a gay na minayan aku lu kanu
Su Manga Pinggalebek 25
Magi NT Final draft.indb 432 3/24/2021 2:49:29 PM
433
pegkukuman ka inipatawag ku su mama a entu a si Bulus. 18 Ugaidʼa
guna den silan mamakapagadapa na da nilan senditi sekanin sa apia
ngin a kamustakilan a mana su antapan ku. 19 Nia nilan bu ipebpalawa
sa lekanin na pantag kanu agama nilan enggu su taw a bedtuan sa Isa.
Minatay den i entu ugaidʼa ipedtegel bun ni Bulus i mimbibiag sekanin
ʼbpaluman. 20 Kagina ka di ku ʼgkasigulu u panun i kataw ku pantag kanu
entu a pebpapalawan nilan na inidsan ku si Bulus sa u miug sekanin na lu
embitialan sa Awrusalim su ipedsenditʼilan lun. 21 Ugaidʼa da kiug si Bulus
enggu pinangeni nin i su Sultan bu i mataw kanu nia a bitiala. Na tembu
pinatamengan ku sekanin taman sa di pan makaadap lu kanu Sultan.”
22 Daka nia pidtalu ni Agripa kani Pistus na “Kiugan ku makikineg su nia
a taw.” Na nia inisumpatʼi Pistus na “Makinegʼengka sekanin namag.”
Su Kinapananggit kani Bulus lu kani Agripa
23 Na kanu temundug a gay na nakauma si Agripa enggu si Birinis
a pibpalasan a benal su kinauma nilan. Linemudep silan kanu
pembatunan sa pakalagian a pedʼilan su manga mapulu nu sundalu
enggu su badtug a manga taw kanu siudad a Kaisaria. Daka inisugu
ni Pistus i pananggiten lu si Bulus. 24 Na nia pidtalu ni Pistus na “Datu
Agripa taman kanu langun na taw a nakatalabuk sia sa lekitanu na nia
den su mama a pedsenditan nu langun nu Yahudi kanu nia a dalepa
magidsan i lu sa Awrusalim sa nia nilan ibpelalis na di den dait a
mauyag pan sekanin sa mauget. 25 Ugaidʼa su laki lun na da demun
nailay ku sa lekanin a wagib a kaimatay lun. Na kagina ka nia nin kiug
na su Sultan sa Ruma i mataw kanu ipedsendit lun na nagkahanda ku
i ipapananggit ku sekanin lu. 26 Ugaidʼa dala talanged a makasulat ku
kanu Sultan pantag sa lekanin. Kagina ka maitu na pinananggit ku
sekanin sia kanu kaadapan nu, labi-labi den sa leka Datu Agripa, ka
enggu aden makasulat ku ulian na kasumalia tanu sa lekanin. 27 Kagina
nia ku lun kasabut na dikena wagib a pananggiten su bilanggu lu kanu
Sultan sa da pan talanged a ipedsendit lun.”
Su Kinapaninindegʼi Bulus kanu Adapan ni Datu Agripa 26 1 Na nia pidtalu ni Agripa kani Bulus na “Pedsugutan ka den
sa makadtalu ka.” Daka inikayangʼi Bulus su lima nin entu
pan ka inipaninindegʼin i ginawa nin sa nia nin pidtalu na 2 “Datu
Su Manga Pinggalebek 25 , 26
Magi NT Final draft.indb 433 3/24/2021 2:49:30 PM
434
z 26:6 Su inibpasad a nia na nia ba su ʼbpangingapan nu manga Yahudi a su Masih a sugun nu
Kadenan kanilan asalʼa makalipuas silan. Nia ba a entu ʼbpaginugutan ni Bulus na su Isa na
su Masih. Na malipuas su taw kanu kasiksan nilan sia makanggulalan kanu kasaligʼilan kanu
Isa al-Masih.
Agripa, mapia i nia ka san ku pakapaninindeg i ginawa ku saguna kanu
kaadapan nengka pantag kanu langun na ipedsenditʼu manga Yahudi sa
laki 3 kagina katawan nengka sa mapia su adat-betadʼu manga Yahudi
enggu su ʼgkabpapalawan tanu. Kagina ka maitu na ʼbpangenin ku sa
leka i ukai ka pan su atay nengka sa kapakikinegʼengka sa laki. 4 Na
katawan den nu langun nu manga Yahudi su galebekan ku iganat
kanu manguda aku pan magidsan i lu kanu dalepa ku enggu lu sa
Awrusalim. 5 Na nauget aku nilan den katawan enggu amaika miug silan
na makapangimbenal aku nilan sa amung aku kanu istriktu a benal a
lumpukan nu agama tanu a su lumpukan a Parisiyu. 6 Na pegkukumen
aku saguna sabap sa ʼgkainam ku su inibpasadʼu z Kadenan kanu
manga kaapu-apuan tanu. 7 Na nia bun ba a pasad i ʼgkainamʼu sapulu
enggu dua a tribu tanu a Israil kanu kapedsamikalʼilan pedsimba kanu
Kadenan sa magabi sa malamag. Ugaidʼa sabap kanu nia a inam ku Datu
Agripa, na pinangadenan aku nu manga Yahudi sa bitiala. 8 Enduken
ka malegen sa lekanu i kapaginugutʼu sa mapakay a pambibiagen nu
Kadenan su namamatay? 9 Apia saki paganay na nia ku kataw lun na
dait a enggulan ku su langun na magaga ku sa kasungkang ku kanu
ingala nu Isa sa Nasarit 10 taman sa pinggula ku man i entu lu sa
Awrusalim. Na madakel i nakapabilanggu ku a ʼbpamaginugut kanu
Isa sabap sa aden kawagib ku a inenggay sa laki nu manga mapulu
nu ʼbpamangurban. Na isa aku bun a nakaayun sa kasugat kanilan
sa kawagib sa kapatay. 11 Tatap ku ʼbpagangayan su manga walay a
pedsambayangan ka pedsiksan ku silan sa nia ku kahanda na mapeges
ku silan edtalu sa sungkang kanu Isa. Na sabap kanu libutengʼu atay ku
kanilan na apia su siudad kanu ped a dalepa na pibpawangan ku ka
pinamungkaidanan ku su ʼbpamaginugut.”
Su Kinadsinantalʼi Bulus kanu Sabapan nu Kinapaginugutʼin
(Su Manga Pinggalebek 9:1-19; Su Manga Pinggalebek 22:6-16)
12 Na pidtalu pan ni Bulus i “Na entu ba i sabapan na kinaangay
ku lu sa Damaskus a it ku su sulat a ebpun kanu manga mapulu nu
Su Manga Pinggalebek 26
Magi NT Final draft.indb 434 3/24/2021 2:49:31 PM
435
ʼbpamangurban a ʼbpagenggay sa laki sa kawagib sa kasigkem ku kanu
apia entain a ʼbpaginugut kanu Isa. 13 Na kanu uras a maudtu sa
kanu kabpelu ku Datu Agripa, na nailay ku su sigay a ganat sa sulega
a matayaw pan sa senang. Na nakasumpit kanu embala-bala sa laki
taman kanu manga tagapeda ku ʼbpelakaw. 14 Na langun nami na
nakadudsum kanu lupa enggu aden nakineg ku a suala a pedtalu sa laki
sa basa a Hibru sa ‘Saul, Saul, enduken ka ʼbpamungkaidan aku nengka?
Seka bun i kagkaidan kanu penggulan nengka a nan ka mana ka
ʼbpanipa sa madidis.’ 15 Na nia ku mambu inidsa na ‘Hu Mapulu, entain
ka?’ Na nia nin inisumpat na ‘Saki su Isa a ʼbpamungkaidanan nengka.
16 Na edtindeg ka, ka nia ku kahanda kanu kinabpayag ku sa leka na
pinamili ku seka a mapanunugu ku enggu makapangimbenal kanu
kinailay nengka sa laki saguna enggu su da pan mauma a makapailay
ku sa leka. 17 Ilipuas ku seka lu kanu magingedʼengka a manga Yahudi
enggu lu kanu manga taw a dikena-Yahudi a mamungkaid sa leka.
Pedsugun ku seka lu kanilan 18 ka enggu ʼgkaukan su manga mata nilan
ka enggu silan makasangul kanu maliwanag ebpun kanu malibuteng
taman sa makambaya-baya silan kanu bagelʼu Datu na Giadsal. Kanu
maya ba a ukit na maampun su manga dusa nilan taman sa makalusud
silan kanu manga taw a pinapagikelas sia makanggulalan kanu
kasaligʼilan sa laki.’
Su Kinadsinantalʼi Bulus kanu Galebekan nin
19 “Na entu ba i sabapʼin Datu Agripa, i kinapaginugut ku kanu
inipayag sa laki ebpun sa sulega. 20 Na lu aku minuna nangusiat sa
Damaskus entu pan ka sa Awrusalim taman den kanu langun nu dalepa
kanu lusudʼu Yudia, maitu bun lu kanu manga taw a dikena-Yahudi.
Na inipangusiat ku i dait a edtataubat silan enggu semangul silan
kanu Kadenan. Ipaamadʼilan sia kanu manga galebekʼilan i benal a
midtataubat den silan. 21 Na nia ba i sabapan na kinasigkemʼu manga
Yahudi a nia sa laki lu kanu Suti a ʼBpagagaman taman sa kiugan aku
nilan mimatay. 22 Ugaidʼa pedtabangan aku nu Kadenan taman saguna
tembu pedtindeg aku pamun sia a ʼbpangusiat kanu langun nu manga
taw magidsan pan i balapantag enggu dikena balapantag. Dala salakaw
a pedtalun ku nia tabia na u ngin i naalungʼu Nabi Musa enggu su ped
pan a manga nabi a manggula 23 nu Masih a dait a malasay sekanin
Su Manga Pinggalebek 26
Magi NT Final draft.indb 435 3/24/2021 2:49:31 PM
436
enggu matay. Naalungʼilan bun i sekanin i muna-muna a embibiag a di
den matay ʼbpaluman taman sa kaliwanagan nin su itungan nu langun
nu taw magidsan pan i Yahudi enggu dikena-Yahudi pantag kanu
kalipuasan.”
24 Na pedtalu-talu pamun si Bulus kanu kabpaninindegʼin kanu ginawa
nin na midtalu sa matanug si Pistus sa “Buneg ka Bulus! ʼGkabuneg ka
nu subela a nasabutan nengka.” 25 Ugaidʼa nia inisumpatʼi Bulus na “Hu
mapulu a Gubilnadul Pistus, dikena aku ʼgkabuneg ka nia ku bu pedtalun
a nia na su bantang. Na benal a nanggula su nia. 26 Apia si Datu Agripa
na katawan nin i pedtalun ku ba a nia kagina dikena inipagena su nia
a nanganggula. Tembu dala geda-geda ku sa kapedtalu ku kanu langun
nu nia. 27 Datu Agripa, ʼbpaginugut ka kanu manga nabi? Katawan ku
bun man i ʼbpaginugut ka.” 28 Daka nia inisawalʼi Datu Agripa kani
Bulus na “Nia nengka kataw na malemu i kapapaginugutʼengka sa laki
kanu Masih?” 29 Na nia inisawalʼi Bulus na “Magidsan pan i mangagan
atawa ka mauget na nia ku ʼbpangeni-ngenin kanu Kadenan na seka
taman kanu langun nu manga taw a ʼbpamakikineg sa laki saguna na
makailing sa laki a mabaluy bun a makapaginugut kanu Isa ugaidʼa di
den silan kasangkalian a maya sa laki a nia.”
30 Daka midtindeg su datu enggu su gubilnadul maitu bun si Birinis
enggu su manga tagapeda nilan. 31 Guna silan makaliu na nia nilan
nadtalu na “Su mama a nia na dala pinggula nin a dait a kaimatay lun
atawa ka kabilanggu nin.” 32 Nia pidtalu ni Agripa kani Pistus na “U da
bu man pangeni nu mama a nia i lu pananggiten su bitiala nin kanu
Sultan sa Ruma na mapakay den man a makaliu sekanin.”
Su Kinapananggit kani Bulus sa Ruma 27 1 Na guna su nia napagitungʼu ʼgkangaunutan na isigkil kami lu
sa Italia kanu Sultan sa Ruma na si Bulus enggu su ped a manga
bilanggu na inisalig kani Huliu a kapitan nu bataliun nu sundalu a
bedtuan sa “Bataliun nu Sultan sa Ruma.” 2 Nageda kami kanu kapal a
ebpun sa Adramitium ka magan den pengganat ʼbpawang kanu manga
pantalan sa prubinsia a Asia. Na pedʼami si Aristarkus a taw sa siudad
a Tisalunika sa kanu prubinsia a Masidunia. 3 Kanu temundug a gay
na nakadunggu kami sa Sidun. Mapia i palangay ni Huliu kani Bulus
ka sinugutan nin si Bulus a makakapʼin su manga pakatʼin lu asalʼa
Su Manga Pinggalebek 26 , 27
Magi NT Final draft.indb 436 3/24/2021 2:49:33 PM
a 27:4 Su punul na nabalibetʼa ig a nia nin maena sa basa a English na island enggu sa basa a
Tagalog na isla.
437
kadtabangan nilan sekanin kanu ngin a nasisita nin. 4 Na iganat lu
na linemayag kami menem a lu kami minukit kanu bala nu punulʼu a
Saiprus kagina ʼgkadalungan nin su sambel a ʼgkasumbakʼami. 5 Na
nakaukit kami lu kanu pantagʼu Silisia enggu Pampilia taman sa nakauma
kami sa Mira a siudadʼu prubinsia a Lisia. 6 Na lu ba nauman nu kapitan
nu sundalu su kapal a ebpun sa Aliksandria a lu pebpawang sa Italia.
Daka pinaalat kami nin lu mapapageda.
7 Na malumbat a benal su kabpelayagʼami kagina mabandes su
sambel taman sa nakagaus sa namakapila gay entu pan ka nakapantag
kami sa Sinidus. Na sinemibay kami ka lu kami minukit kanu pantagʼu
Salmun taman sa tinemalus kami lu kanu bala nu Krita ka enggu
kami makadalung kanu sambel. 8 Na lu kami tinemuntul kanu mag sa
dedsan apia ʼgkapasangan kami ʼbpelayag taman sa nakadunggu kami
lu kanu dalepa a bedtuan sa Mapia a Pantalan a masupeg kanu siudad a
Lasia. 9 Na sabap kanu kinaangga nami na naipus su mapia a timpu na
kabpelayag tembu sinapalan silan ni Bulus 10 sa nia nin pidtalu kanilan
na “Manga pakat, su kapegkailay ku lun na dikena mapia su kabpelayag
tanu a nia. Ka mana nia nin kasangulan na kabinasan kanu manga
lulan tanu enggu kanu kapal taman den kanu umul tanu.” 11 Ugaidʼa
nia pinakikinegʼu mapulu nu manga sundalu na su kadtalu nu kapitan
nu kapal enggu su kigkuan lun kumin kanu kadtalu ni Bulus 12 kagina
su pantalan a entu na dikena mapia a papedtelenan kanu timpu na
kapembalat. Tembu minayun su kadakelan sa temalus silan lemayag sa
kanu inamʼilan a makauma silan sa Pinisa a isa a pantalan lu sa Krita a
nakasangul sa sedepan ka mapia kun a papedtelenan kagina nakadalung
sa sambel.
Su Kinambagyu sa Mabagel
13 Guna sanggiup su malubay a sambel a ganat sa laya, na nia nilan
lun kataw na makatalus su kahanda nilan. Daka binatun nilan su
palibatu nu kapal ka tinemuntul silan lemayag kanu masupeg sa dedsan
nu Krita. 14 Ugaidʼa da matana-tana na sinemanggiup su mabandes a
sambel sa kapuluan a ebpun sa balangkayan sa sebangan. 15 Na guna
Su Manga Pinggalebek 27
Magi NT Final draft.indb 437 3/24/2021 2:49:34 PM
438
masugatʼu sambel su kapal na di nin ʼgkagaga pedsumbak. Sabap
kanu entu, na midtatanggunut kami den mambu kanu sambel sa
apia endaw den makasangul. 16 Na guna kami makadalung lu
kanu manaut a punul a bedtuan sa Kauda na inisampaw nami su
awang a pedtundanen nu kapal ugaidʼa napasangan kami kanu
kinanggalebekʼami sa entu. 17 Entu pan ka binaludʼilan sa tali su
lawasʼu kapal ka enggu di ʼgkagubal. Na inibaba nilan su layagʼu kapal
kagina ʼgkagilekan silan sa basi makasendad kami lu kanu pamedtadan
a mimbakulud kanu didalemʼu lagat lu sa Sirti. Guna su maitu na
midtatanggunut kami bun kanu sanggiupʼu sambel. 18 Na ʼbpagiseg bun
su kapegkapasangʼu kapembagyu tembu kanu kinagkapita na inebpunan
nilan mangidtug su manga lulan lu kanu lagat. 19 Daka kanu temundug
menem a gay na inidtugʼilan bun su ped a kagamitan nu kapal. 20 Guna
su namakapila gay na dala nami bun mailay su senang atawa ka manga
bitun, na naawan kami den na inam sa kalipuasʼami ka da bun pinda nu
mabandes a sambel.
21 Sabap kanu malu nauget a dala nilan kakan, na midtindeg si Bulus
lu kanu kaadapan nilan ka nia nin pidtalu na “Manga tagapeda ku, u
pinakikineg aku nu bu man sa di tanu pan mawa sa Krita na kaabungan
i maya ba a manggula. 22 Ugaidʼa nia ku bu madtalu sa lekanu na
pakabagelʼu su ginawa nu ka da man kagkaidan sa lekitanu ka su kapal
bu i mabinasa. 23 Ka kagina magabi na midtindeg kanu ubay ku su
malaikatʼu Kadenan a pedsimban ku enggu pendatu sa laki. 24 Nia nin
pidtalu sa laki na ‘Da ka ʼgkagilek Bulus! Dait a maadapʼengka su Sultan
sa Ruma enggu sabap kanu limu nu Kadenan sa leka na ilipuasʼin bun
su langun na pedʼengka kanu nia a kapal.’ 25 Kagina ka maitu manga
pakat, na embageli nu i ginawa nu. Kagina pedsaligan ku su Kadenan sa
matuman su langun na pidtalu nin sa laki. 26 Ugaidʼa makasendad tanu
kanu isa a punul.”
27 Na kanu luk i gay kanu ikasapulu enggu pat kamagabi a
kapedsedsegʼu sambel sa lekami lu kanu Lagat sa Adria na nadsagipa
nu manga palalayag i masupeg kami den sa dedsan. 28 Guna su maitu
na tinembu nilan sa tali su lagat daka natawan nilan i duapulu lepa
i kadalemʼin. Guna menem su nakaiseg-iseg kami na tinembu nilan
menem ʼbpaluman. Na natawan nilan i sapulu enggu lima lepa bun den
i kadalemʼin. 29 Sabap sa makagilek a makasendad kami kanu manga
Su Manga Pinggalebek 27
Magi NT Final draft.indb 438 3/24/2021 2:49:35 PM
439
watu, na iniulugʼilan su pat timan a palibatu lu kanu ulinan nu kapal
enggu pinangeni-ngeni nilan i ʼgkapita den. 30 Daka su manga palalayag
na pegkiug silan ʼbpagawa kanu kapal taman sa inibaba nilan su awang
lu kanu ig enggu ʼbpamagigiling silan sa ipembaba nilan su manga
palibatu lu kanu lulungʼu kapal. 31 Ugaidʼa nia pidtalu ni Bulus kanu
kapitan enggu su manga sundalu nin na “Amaika mamangawa su manga
palalayag sia kanu kapal na di kanu makalipuas.” 32 Daka tinebpedʼu
manga sundalu su tali nu awang ka pinadtaday nilan den i entu kanu
lagat.
33 Na kanu kasisi na mapita na pinamitialan ni Bulus silan langun sa
keman pan silan sa nia nin pidtalu na “Saguna na nakasapulu enggu pat
gay den i kabpagingapa nu u ngin i manggula na apia paidu na da kanu
pamun makakan. 34 Tembu ba ʼbpangenin ku sa lekanu i kan kanu pan
ka enggu kanu pegkabagel enggu malipuas. Ka apia man sawalu kanu
bukʼu na dala makulang lun.” 35 Ulian na kinadtalu ni Bulus sa nia na
kinemua sekanin sa pan enggu midsukul-sukul kanu Kadenan lu kanu
kaadapan nilan. Na pidtebi-tebi nin su entu ka kineman silan. 36 Daka
migkabagel su manggiginawa nilan taman sa namakakan silan langun.
37 Na dua gatus enggu pitupulu enggu nem kami langun lu kanu kapal.
38 Guna su nangausug den silan na inidtugʼilan menem su manga bantad
lu kanu lagat ka enggu pegkapegkag su kapal.
Su Kinabinasa nu Kapal
39 Na nia nin kinagkapita na aden nailay nilan a kalupan a di nilan
katawan ugaidʼa aden bun nadsagipa nilan a nakasuk a lagat a aden
dedsan nin. Na nia nilan napagitung na basi mapakay a idunggu
nilan lu su kapal. 40 Kagina ka maitu na tinebpedʼilan su iketʼu manga
palibatu taman sa tinagakʼilan den i entu lu kanu lagat. Na inibaba
nilan su suwilʼu kapal enggu inipulu nilan menem su layag ka enggu
pakasedsegʼu sambel su kapal lu kanu dedsan. 41 Ugaidʼa nakasendad
su lulungʼu kapal lu kanu mimbakulud a pedtad kanu didalemʼu lagat.
Guna su maitu na di pakaawa su kapal taman sa nabinasa su ulinan
nin ka ʼgkasugatʼu mabagel a bagel. 42 Na pegkahandan nu manga
sundalu ʼbpagimatay su manga bilanggu ka enggu da den makalanguy
kanilan lu kanu dedsan enggu makapalalaguy. 43 Ugaidʼa nia kiugʼu
kapitan nu manga sundalu na makalipuas si Bulus. Na inisapalʼin su
Su Manga Pinggalebek 27
Magi NT Final draft.indb 439 3/24/2021 2:49:36 PM
440
kagkahanda a entu nu manga sundalu nin. Entu pan ka pinatibpu nin
muna su manga mataw mamelanguy asalʼa makalu silan sa tepad. 44 Su
ped menem a di mataw lemanguy na pinakua nin kanu papan atawa ka
su manga nangatebi a ebpun kanu kapal ka enggu nilan kanggampanan.
Na nia ba i ukit a kinatepadʼilan langun lu kanu dedsan sa dala
nagkaidan kanilan.
Su Kinatepadʼi Bulus enggu su manga
Tagapeda nin kanu Punulʼu Malta 28 1 Na guna kami den makatepad sa dedsan na aden nakadtalu
sa lekami sa su entu a punul na Malta. 2 Mapia gaid i palangay
a inipailay sa lekami nu manga taw kanu entu a dalepa. Na minumbal
silan sa tumeg ka enggu kami makadtilalang ka dinemadsang su ulan.
3 Na namelimud si Bulus sa kayu ka inilalegʼin lu kanu tumeg. Ugaidʼa
kanu kabpelalegʼin na aden bisa a nipay a linemiu kanu kayu kagina
nayawan daka tinuka nin su lima ni Bulus. 4 Guna mailay nu manga
taw lu su nipay a nakadtatambitin kanu lima ni Bulus na nia pidtalu
nu uman i isa na “Natatalanged a talibunu i mama a nia. Nakalipuas
mambu sekanin lu kanu lagat ugaidʼa di sekanin makalipuas kanu
kukuman sa lekanin.” 5 Ugaidʼa pinubpugʼi Bulus su nipay lu kanu apuy a
da bun sekanin kagkaidi. 6 Na ʼbpagangapan nilan su kabpelebagʼu lima
ni Bulus atawa ka katekaw nin demun maudtang ka matay. Na malu
natana-tana bun i kabpagingapa nilan lun ugaidʼa da bun ʼgkanggula ni
Bulus. Daka salakaw menem i napagitungʼilan sa nia nilan nadtalu na
“Isa sekanin a kadenan!”
7 Na su mapulu nu entu a dalepa na bedtuan sa Publius a aden manga
lupa nin a masiken kanu natepadan nami. Na pinatalus kami nin kanu
walay nin enggu pidsakaw-sakaw kami nin kanu dalemʼu nakatelu gay.
8 Kanu entu a timpu na ʼbpagiga bu su ama ni Publius ka pegkayaw
enggu pedtagudu. Na kinakapʼi Bulus lu kanu bilikʼin ka nangeni-ngeni
sekanin entu pan ka dinapenetan nin su ama ni Publius, na migkapia
mambu sekanin. 9 Sabap kanu nia a nanggula na su ped a manga taw
a aden sakitʼin kanu entu a dalepa na namelu ka napagamut taman sa
migkakapia bun mambu silan. 10 Na madakel i inenggay nilan sa lekami.
Na guna mauma su kabpelayagʼami na inilulan nilan su langun nu
nasisita nami sa kabpelayag.
Su Manga Pinggalebek 27 , 28
Magi NT Final draft.indb 440 3/24/2021 2:49:37 PM
b 28:15 Su Padian ni Apius na manga pitupulu kakilumitru i k c awatan nin sa Ruma. 28:15 Su Tris Tabirnas na manga limapulu enggu telu kakilumitru i kawatan nin sa Ruma.
441
Su Kinalu ni Bulus sa Ruma
11 Na namakatelu ulan pan i naipus na entu pan ka linemayag kami
menem. Nia nami napagedan na su kapal sa Aliksandria a midtangen sa
Malta kanu timpu a kapembagyu. Su kapal a entu na nia nakaukil kanu
lulungʼin na su leping a balahala a bedtuan sa Kastur enggu Puluks.
12 Ulian nu kinaganatʼami sa Malta na nakadunggu kami kanu siudad a
Sirakus taman sa midtangen kami pan lu sa nakatelu gay. 13 Na iganat lu
na tinemalus kami menem lemayag taman sa nakauma kami sa Rigium.
Na kanu temundug a gay na sinemanggiup su sambel a ebpun kanu laya
tembu tinemalus kami lemayag. Na kanu ikadua nin gay na nakauma
kami sa Putiuli. 14 Na aden nailay nami lu a ʼbpamaginugut enggu
pinangenggat kami nilan sa edtangen kami pan lu sa sakapadian. Entu
pan ka tinemalus kami lemalag ʼbpawang sa Ruma na nia ba i ukit a
kinauma nami sa Ruma.
15 Na guna makinegʼu ʼbpamaginugut sa Ruma i pakauma kami lu na
su ped na linemu silan sa Padian ni Apius b enggu su ped menem na lu
sa Tris Tabirnas c ka ʼbpagalawn kami nilan. Na guna silan mailay ni
Bulus na midsukul-sukul sekanin kanu Kadenan taman sa migkabagel su
manggiginawa nin.
Su Kinauma ni Bulus enggu su manga Tagapeda nin lu sa Ruma
16 Na guna kami den makauma sa Ruma na sinugutan si Bulus sa
apia endaw sekanin miug ʼgkaleben. Ugaidʼa aden bu sundalu a
pedtameng sa lekanin.
17 Ulian nu ikatelu gay na inipatawagʼi Bulus su ʼgkangaunutan nu manga
Yahudi lu. Guna su nalimud-limud den silan na nia nin pidtalu kanilan na
“Manga lusud ku sa tian, apia da man pinggula ku a sungkang kanu manga
ped ku a Yahudi atawa ka sungkang kanu manga adat-betadʼu manga
kaapu-apuan tanu na binilanggu aku lu sa Awrusalim enggu inipakegkem
aku kanu gubilnu nu Ruma. 18 Na guna aku kapangingidsai nu manga
upisialʼu manga taw sa Ruma na pegkiugan aku nilan pabpeliu kagina
dala nailay nilan a sabapan a kaimatay sa laki. 19 Ugaidʼa guna su dala
Su Manga Pinggalebek 28
Magi NT Final draft.indb 441 3/24/2021 2:49:37 PM
d 28:26-27 Ebpun i nia sia kanu Kitab a Inisulatʼu Nabi Isayas 6 ayat 9 taman sa 10.
442
kiug su manga Yahudi sa entu na nakategel ku mambu i sia ku makaadap
kanu Sultan sa Ruma su ipedsenditʼilan sa laki. Na apia ka maitu na dala
kahanda ku sa pangadenan ku sa bitiala su manga saka-inged ku. 20 Nia
ba i atag a kinapatawag ku sa lekanu ka enggu tanu makambibitiala
enggu asalʼa katawan nu i nia kinapawik sa laki sa lantay-lantay na sabap
kanu salig ku kanu Masih a ʼgkapangingalapʼu manga taw a Israil.” 21 Na
nia nilan inisumpat kani Bulus na “Da man natalima nami a sulat ebpun
sa Yudia pantag sa leka. Maitu bun su manga suled tanu a nakauma sia
na dala nakapanudtul atawa ka nakadtalu sa apia ngin a mawag pantag
sa leka. 22 Ugaidʼa pegkiugan nami ʼbpakikineg u ngin i panduan nengka
kagina katawan nami i apia endaw a manga taw na pedtalu sa sungkang
kanu nia a lumpukan.”
23 Daka namili silan sa gay a kambibitiala nilan kani Bulus. Na guna
mauma su entu a gay na madakel a taw i linemu kanu pegkalebenan ni
Bulus. Na iganat sa mapita taman sa magabi na pedsinantalen nin bu su
pantag kanu kapendatu nu Kadenan. Pinagapasʼin i makapapaginugutʼin
silan kanu Isa al-Masih sa ukit a kinapailay nin kanilan kanu kasuguan
nu Musa enggu su kitab a inisulatʼu ped pan a manga nabi. 24 Na aden
nakapapaginugutʼin enggu aden bun dala paginugut. 25 Na sabap sa da
silan pamagayun na namanguli silan. Ugaidʼa kanu kapengganatʼilan na
nia pidtalu ni Bulus na “Benal su pidtalu nu Suti a Ruh kanu katupuan
tanu a sia nakanggulalan kanu Nabi Isayas a
26 ‘Lu ka kanu manga taw a nia ka edtalu ka kanilan i
“Matag silan ʼbpakikineg ʼbpamikal na dala
ʼgkatuntayan nilan.
Matag silan ʼbpangingilay ʼbpamikal na dala
ʼgkailay nilan.
27 Kagina su nia a manga taw na malegen den makatuntay.
Malegen makakineg su manga tangila nilan
enggu di nilan pembelaten su mata nilan.
Ka u dikena bu man maitu na makailay su mata nilan,
makakineg su tangila nilan enggu makakenal su
pamikilan nilan
taman sa edtaubat silan enggu pagkapian ku silan.” ’ d”
Su Manga Pinggalebek 28
Magi NT Final draft.indb 442 3/24/2021 2:49:38 PM
443
28-29 Na nia pan pidtalu ni Bulus na “Kagina ka maitu na dait a
kasabutan nu i su kalipuasan a ebpun kanu Kadenan na nakapayag den
kanu manga taw a dikena-Yahudi enggu pakikinegen nilan su entu!”
30 Ulian nu entu na manga dua lagun i kinagkakaleben ni Bulus
kanu walay a inalkilan nin lu enggu pidsakaw-sakaw nin su langun
na kinemakap lun. 31 Na da den gilekʼin kanu kapebpayagʼin kanu
kapendatu nu Kadenan enggu su kabpamandu nin pantag kanu Mapulu
a su Isa al-Masih. Na da sekanin sapali nu apia entain kanu kinanggula
nin sa entu.
Wassalam
Su Manga Pinggalebek 28
Magi NT Final draft.indb 443 3/24/2021 2:49:38 PM
444
Sulat kanu Manga
Taw sa Ruma
Magi NT Final draft.indb 444 3/24/2021 2:49:39 PM
445
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼu mama a bedtuan sa Bulus a pinamili nu
Isa al-Masih sa ukit a kinabpapayagʼin lun ka enggu makapayag su Mapia
a Tutuma kanu manga taw. Lu i nia pakatumpa kanu lumpukan nu
ʼbpamaginugut sa dalepa a Ruma. Su kinasulatʼi Bulus sa nia na sia kanu
pageletan nu manga lagun a 50 taman sa 54 ulian nu kinambata kanu
Isa al-Masih.
Na nakadalem kanu nia a sulat su kahanda ni Bulus a makakapʼin su
ʼbpamaginugut sa dalepa a Ruma ka enggu nin silan makapagkabagel enggu
makasabpetʼin kanilan su ukit a kapaginugut a sia makanggulalan kanu kasalig.
Pegkiugan ni Bulus papegkalendem kanu manga taw sa Ruma i langun
na taw na mindusa, dala isa bu a ikelas sia kanu adapan nu Kadenan ka
mindusa langun su taw enggu dala isa bu a makagaga magikelas kanu ginawa
nin. Langun na taw na pakanasisita sa kalipuasan sia kanu Kadenan.
Nakadalem bun kanu nia a sulat i dala taw a makatimbang sa ikelas sa
kanggulalan nin sa kasuguan nu Kadenan ka dala man taw a makatalutup
enggulalan kanu langun nu kasuguan. Ugaidʼa makatimbang sa ikelas su
taw amaika aden saligʼin a mana bun su Nabi Ibrahim a initimbang sa ikelas
sabap kanu saligʼin dikena sabap kanu kinanggulalan nin kanu kasuguan. Na
su kasuguan na nia ba i pebpagilay sa baladusa su taw. Na makatimbang sa
ikelas su taw amaika aden saligʼin kanu Isa al-Masih ka su Isa al-Masih man su
nabputusan nu kasuguan kagina sia nakanggulalan sa lekanin su kalipuasan.
Na nakadalem bun sia i su taw a initimbang sa ikelas na dait a
maguyag-uyag sa ukit a kapaguyag-uyag a dait kanu taw a initimbang sa
ikelas. Na di den wagib a italusʼin pan su kabaladusan a galebek ka dikena den
sekanin ulipen nu kabaladusan ka ulipen den sekanin nu Kadenan taman sa
nia den pendatu sa lekanin na su Suti a Ruh nu Kadenan.
Nakadalem bun sia su pantag kanu kinapamili nu Kadenan kanu manga taw
nin a su manga taw a Israil enggu su kinakiasʼilan a sabapan na kinasabpetʼu
kalipuasan kanu manga taw a dikena-Yahudi sia makanggulalan kanu
kasaligʼilan kanu Isa al-Masih. Ugaidʼa mauma bun i timpu a embalingan bun
su manga taw a Israil kanu Kadenan taman sa malipuas bun silan.
Magi NT Final draft.indb 445 3/24/2021 2:49:39 PM
446
a 1:1 Su Mapia a Tutuma na pantag kanu pinangaden nu Kadenan a kalipuasan nu manga taw
kanu kabaladusan nilan sia nakanggulalan kanu Isa al-Masih. Madakel pan i kasabutan tanu
makapantag kanu Mapia a Tutuma sia kanu Maena nu Mangadalem a Kadtalu kanu Kitab a
mailay k b anu kapupusan nu nia a kitab. 1:3-4 Su Nabi Daud a nia na sekanin su badtug sa langun a datu nu manga taw a Israil. Na
inibpasadʼu Kadenan i isa kanu tupu nu Daud i pandatun nin taman sa taman. Na nia ibedtu
c kanu datu a entu a su tupu nu Daud na Masih. 1:7 Ama tanu a su Kadenan Su langun nu taw a ʼbpaginugut kanu Kadenan na mapakay
a edtalun sa nabaluy a wata nu Kadenan. Madakel pan i kasabutan tanu makapantag kanu
Ama tanu a su Kadenan sia kanu Maena nu Mangadalem a Kadtalu kanu Kitab a mailay kanu
kapupusan nu nia a kitab.
Su Salam 1 1 Salam sa lekanu. Saki si Bulus a ulipen nu Isa al-Masih a napamili
nin a masugu nin. Na inisenggay aku nu Kadenan a makapangusiat
kanu Mapia a Tutuma a a ebpun sa lekanin. 2 Na su Mapia a nia a
Tutuma na inibpasad den nu Kadenan kanu nangauna pan a timpu
sia nakanggulalan kanu manga nabi sia kanu Suti a Kitab. 3-4 Na
makapantag su nia kanu Tunggalʼin a su Isa al-Masih a Mapulu tanu.
Na nabaluy sekanin a manusia sia nakanggulalan kanu kinambata lun
nu tupu nu Nabi Daud b enggu talanged sekanin a Barakat a Tunggalʼu
Kadenan sia kanu kinambibiagʼin ʼbpaluman sia nakanggulalan kanu
Suti a Ruh. 5 Na sia nakanggulalan sa lekanin na natalima nami su
limu sa kinabaluy nin sa lekami a masugu nin. Ka nia nin pigkahanda
na kanu langun nu bangsa na aden makapaginugut sa lekanin sia
makanggulalan sa kasalig lun ka enggu mapugi su ingala nin. 6 Na isa
kanu bun kanu manga taw a napamili a malusud kanu Isa al-Masih.
7 Na su langun nu a napamili a san sa Ruma a ipegkalimu nu Kadenan
enggu nasuti sabap kanu Isa al-Masih na san sa lekanu su da idsan nin
a limu enggu kalilintad a ebpun kanu Ama tanu a su Kadenan c enggu
kanu Mapulu tanu a su Isa al-Masih.
Su Kahanda ni Bulus sa Kabpelu nin sa Ruma
8 Nia muna-muna na pedsukul-sukul aku kanu Kadenan sabap
sa lekanu sia makanggulalan kanu Isa al-Masih, kagina su saligʼu
na ʼgkakineg den kanu embala-bala sa dunia. 9 Na su Kadenan
a penggalebekan ku sa senep sa atay sia pakanggulalan kanu
kabpangusiat ku kanu Mapia a Tutuma pantag kanu Tunggalʼin na
Ruma 1
Magi NT Final draft.indb 446 3/24/2021 2:49:39 PM
447
d 1:17 Ebpun i nia sia kanu Kitab a Inisulatʼu Nabi Habakuk 2 ayat 4. Na su uyag-uyag a da taman
nin na dikena i nia kakawasan sa dunia ka nia ba su matalima nu taw amaika semalig silan
kanu Isa al-Masih. Na apia entain i makatalima kanu nia ba na di den temala sa kasiksan lu sa
Mauli a Gay. Madakel pan i kasabutan tanu makapantag kanu uyag-uyag a da taman nin sia
kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
sekanin i saksi sa tatap ku sekanu ibpangeni-ngeni. 10 Na tatap ku bun
ibpangeni-ngeni i sugutan den nu Kadenan i makasan aku sa lekanu
11 ka ʼgkalilinian ku den a benal i makapagilaya ku sekanu ka enggu
ku makasampay sa lekanu su palihala a ebpun kanu Suti a Ruh
a makapagkabagel sa lekanu 12 atawa ka makagkabagel sa lekitanu
sia makanggulalan kanu salig tanu sa lekanin.
13 Manga lusud ku sa tian, papegkatawan ku sa lekanu i nakapila aku
den pegkahanda sa kasan ku sa lekanu ugaidʼa di aku pakabaluy sabap
sa aden pan pamakaungen sampay saguna. Nia ku kiug na makaunga sa
mapia su kasan ku sa lekanu a mana bun su pinggula ku kanu manga
ped pan a manga taw a dikena-Yahudi. 14 Na nakabpaliugat man sa laki
i kapangusiat ku kanu Mapia a Tutuma kanu manga taw a magidsan
pan i nakasabut atawa ka dala makasabut, nakapangagi atawa ka
dala makapangagi. 15 Na namba i sabapʼin i kapegkiug ku a benal sa
kapangusiat ku kanu Mapia a Tutuma san sa lekanu a san sa Ruma.
16 Ka di ku man a benal ikaya su Mapia a Tutuma ka nia ba man su
kapegkagaga nu Kadenan a makapalipuas kanu apia entain a semalig
sa dikena bu kanu manga taw a Yahudi ka apeg den nu manga taw a
dikena-Yahudi. 17 Kagina sia kanu Mapia a Tutuma na nakapayag su
ukitʼu Kadenan sa katimbangʼin sa ikelas kanu taw sia sa lekanin. Na sia
bu i entu makanggulalan kanu kasalig a mana bun su nakadalem kanu
kitab a “Su taw a initimbang sa ikelas sia nakanggulalan kanu kasalig
na maaden lun su uyag-uyag a da taman nin.” d
Su Kabaladusan nu Manusia
18 Na inipayag den man nu Kadenan a lu sa sulega su lipungetʼin
sabap kanu langun nu kamustakilan enggu kadupangan a galebekʼu
taw a pakaungen sa katuntay kanu bantang. 19 Kagina u ngin i dait a
katuntayan pantag kanu Kadenan na mapayag den a benal kanilan,
kagina inipayag den sa mapia nu Kadenan i entu kanu taw. 20 Iganat pan
sa kinapangaden na inipayag den nu Kadenan u entain sekanin sa apia
Ruma 1
Magi NT Final draft.indb 447 3/24/2021 2:49:40 PM
448
nia nin kaaden i di sekanin ʼgkailay sa matakapala. Ka sia kanu manga
pinangaden nin na mailay nengka su da kapegkapupusʼin a kabarakatʼin
enggu su Kakadenan nin, tembu ba dala man makadawa nu taw kanu
Kadenan 21 ka apia katawan nilan bun i makapantag kanu Kadenan
na dala nilan enggi sa pugi enggu dala nilan demun edsukul-sukuli
ka makin nia nilan pinamagitung na su manga dala katagan nin a
galebekan taman sa naawan silan na katuntay kanu ngin i mapia. 22 Na
matagʼilan pedtalun i mangategel silan ugaidʼa nia nin ʼgkaliuwan na
dala sabutʼilan. 23 Dala nilan simba su Kadenan a da taman nin enggu
da idsan nin i kabarakatʼin ka nia nilan sinimba na su pegkakadenanen
nilan a pinambuntalʼilan sa manusia atawa ka papanuk, binatang atawa
ka manga malanap-lanap a ʼgkapupus bun.
24 Tembu ba pinadtaday silan nu Kadenan kanu manga maledsik a
kiugʼu ginawa nilan taman sa pinggula nu uman i isa kanu pedʼin su
pakayaya a galebek. 25 Kagina su kabantangʼu Kadenan na sinambian
nilan sa kabudtud, nia nilan sinimba na su pinangaden kumin kanu
nangaden a dait a entu ba i simban enggu pugin taman sa taman, amin!
26 Na sabap sa entu na makin silan pinadtaday nu Kadenan sa
kakiugʼilan enggalebek kanu pakayaya a kiugʼu ginawa nilan. Su manga
babay na tinagakʼilan su nakaalus a ukit a kapegkalilinia ka nia nilan
den ipegkalilinia na su pagidsan nilan bun a babay. 27 Maitu bun ba su
manga mama, tinagakʼilan su nakaalus a kapegkalilinia sa babay ka
nia nilan den ʼgkalilinian na su pagidsan nilan bun a mama. Nia den
pegkalilinia na mama den sa mama. Na sabap sa entu na natalima nilan
su kasiksan a nakawagib kanilan.
28 Na kagina ka dala nilan enggi sa alaga su ngin i makapantag
kanu Kadenan na makin mambu silan pinadtaday nu Kadenan sa kanu
kapagitungʼilan a di pamakatidtu taman sa di den pakasugat su
penggalebeken nilan. 29 Napenu-penu silan nu langun nu embalangan
na kamustakilan a galebek a mana su kadaluaka, di kasukul, mawag
a kahanda, katangalikud, katalibunu, kapamagukag, kasalimbut,
kangguniat sa dikena mapia, kapamagedunga, 30 kapamelibak, kabensi
kanu Kadenan, kamamasela, kasandag, kaambug, kapagitung sa mawag
a galebek, di kapalitiala sa lukes, 31 kada na sabut kanu ngin i mapia, di
kasaligan, di malimu enggu dala lat a nanamʼin. 32 Na ʼgkatawan nilan
bun su atulan nu Kadenan sa kanu manga maitu ba a galebekan sa dait
Ruma 1
Magi NT Final draft.indb 448 3/24/2021 2:49:40 PM
449
e 1:32 Su matay sia na nia nin maena na matakapala a kapatay enggu kanarakan.
a matay e su apia entain a penggula sa maitu ba. Ugaidʼa apia ka maitu
na dikena nilan bu penggulan su entu ka ʼgkapia pan i ginawa nilan
kanu ped a manga taw a penggula sa manga maitu ba a galebekan.
Su Wagib a Kukuman nu Kadenan 2 1 Tembu ba da den makadawa na apia entain a pedsugat sa
kawagib kanu pedʼin. Ka u ngin man i ipedsugatʼengka sa kawagib
kanu pedʼengka na ipedsugatʼengka bun kanu ginawa nengka kagina
penggulan nengka bun su ngin i penggulan nilan. 2 Na katawan
tanu man i su kukuman nu Kadenan na wagib kanu manga taw a
penggula kanu manga maitu ba a galebekan. 3 Na seka a pedsugat sa
kawagib kanu maitu ba a manga taw ugaidʼa penggulan nengka bun su
penggulan nilan na nia nengka kataw ka mapukas ka kanu kukuman
nu Kadenan? 4 Ngintu, di nengka pakatagu sa ginawa su sangat a
kakalimu nu Kadenan, su kasabalʼin enggu su katigkelʼin? Na di nengka
demun ʼgkapagitung i su kakalimu nu Kadenan na entu ba i ʼbpagagak
sa leka sa kadtaubatʼengka. 5 Ugaidʼa sabap kanu kategasʼu ulu nengka
enggu di nengka kadtaubat na makin nengka pakapapangiseg su
siksa nu Kadenan sa leka u mauma den su gay a kapagedamʼin kanu
lipungetʼin sia kanu timpu a ipayag den su wagib a kukuman nin. 6 Na
balasan nin man su apia entain sia luyud kanu ngin i pinggalebekʼin.
7 Na makatalima sa uyag-uyag a da taman nin su taw a ʼbpaginapas
penggula sa mapia enggu nia nin ʼgkapaginagkay na mapugi enggu
badtugen sekanin nu Kadenan enggu maaden lun su uyag-uyag a da
taman nin. 8 Ugaidʼa su taw menem a nia nin bu ʼgkapagitung na su
ginawa nin enggu dikena nia nin ʼbpagunutan su bantang ka nia nin
ʼbpagunutan na su dikena mapia, na nia nin matalima na su tidtu-tidtu
a lipungetʼu Kadenan. 9 Ka apia entain i penggalebek sa kadaluakan
na temala sa tidtu-tidtu a kamalasayan enggu kapasang sa dikena bu
kanu manga taw a Yahudi ka apeg den nu manga taw a dikena-Yahudi.
10 Ugaidʼa apia entain menem i penggalebek sa mapia na pugin enggu
badtugen sekanin nu Kadenan taman sa lu sa lekanin su kalilintad
sa dikena bu kanu manga taw a Yahudi ka apeg den nu manga taw a
dikena-Yahudi. 11 Kagina su Kadenan na di man mapambidaya. 12 Ka su
Ruma 1 , 2
Magi NT Final draft.indb 449 3/24/2021 2:49:40 PM
450
f 2:12 Su nalabit sia a kasuguan nu Musa na nia ba su kasuguan a inenggay nu Kadenan sia
nakanggulalan kanu Nabi Musa.
taw a pembaladusa a da masakupʼu kasuguan nu Musa f na masugatʼa
kawagib sa masiksa sa dikena sia luyud kanu kasuguan. Na su taw
menem a pembaladusa a nasakupʼu kasuguan na masugatʼa kawagib
sia luyud kanu kasuguan. 13 Ka nia man ipedtimbangʼu Kadenan sa
ikelas na su taw a penggulalan kanu kasuguan dikena su taw a matag
bu ʼbpamakikineg kanu kasuguan. 14 Na amaika su taw a dikena-Yahudi
a dala sa lekanin su kasuguan ugaidʼa pakanggulalan nin su kasuguan
sia kanu manga galebekʼin na mana bun aden sa lekanin su kasuguan.
15 Na pakapailay nin i su kasuguan nu Kadenan na sia kanu pamusungan
nin. Su ginawa nin bun mismu i pakapaamad sa entu enggu pedtalu
sa mapia atawa ka mawag su penggalebeken nin. 16 Na entu bun ba i
pegkandutan nu Kadenan sa kakukumʼin sia makanggulalan kanu Isa
al-Masih kanu da mapayag a ʼgkapamagitungʼu manga taw a mana bun
su nakadalem kanu Mapia a Tutuma a ibpangusiat ku.
Su manga Yahudi enggu su Kasuguan
17 Na seka a nan a pedtawagen nengka i ginawa nengka sa Yahudi,
pedsaligan nengka su kabpaginugutʼengka kanu kasuguan enggu
ibpemamasela nengka i luyud ka kanu Kadenan, 18 ʼgkasabutan nengka
kun su kahanda nu Kadenan enggu ʼgkatawan nengka u ngin i ʼgkaalus
a manga galebekan kagina napamandu ka kun sia kanu kasuguan
19 taman sa ʼgkatalangedʼengka sa ginawa nengka i seka i pakaagak
kanu manga taw a pamakasibay. Palitan ka kun kanu manga taw
a sia kanu kalibutengan 20 enggu papedtuntay ka kun kanu manga
taw a di gaid mamakatuntay enggu ʼbpamandu kanu manga taw a
mana wata pamun i itungan nin kagina ʼbpaginugutan nengka i su
kasuguan a san sa lekanu na lu ba matun su ilemu enggu su kabantang.
21 Na amaika maitu sa ʼgkapamandu nengka su ped a taw na ngintu
ka di nengka ʼgkapamandu su ginawa nengka? Ibpamandu nengka
i di kapanegkaw ugaidʼa seka mismu na ʼbpanegkaw. 22 Pedtalun
nengka i di mapakay a ʼgkiuga ugaidʼa seka mismu na pegkiuga.
Na di nengka bun a benal ʼgkalilinian su manga pegkakadenanen
ugaidʼa ʼbpamanegkawan nengka su manga walay a pedsimban kanu
Ruma 2
Magi NT Final draft.indb 450 3/24/2021 2:49:41 PM
451
g 2:24 Ebpun i nia sia kanu Kitab a I h nisulatʼu Nabi Isayas 52 ayat 5. 2:25 Su kapapaletak sa basa a Tagalog na tuli. Balapantag a benal i nia ba kanu adat-betadʼu
manga taw a Yahudi kagina nia ba su inenggay nu Kadenan a tanda nu kapasadan nin kanu
Ibrahim. Na sampay saguna na napagadat den nu manga taw a Yahudi i su kapapaletak
na tanda nu kapasadan enggu tanda sa isa sekanin a Yahudi. Na madakel pan i kasabutan
tanu makapantag sa nia sia kanu Maena nu Mangadalem a Kadtalu kanu Kitab a mailay kanu
i kapupusan nu nia a kitab. j 2:29 nabagu Sia sa basa a Grik na nia nin maena na napaletak. 3:4 Ebpun i nia sia kanu Manga Sengal 51 ayat 4 sia kanu Kitab Zabur.
manga pegkakadenanen. 23 Ibpemamasela nengka i su kasuguan na
sia sa lekanu ugaidʼa pakapagkaya nengka su Kadenan sabap kanu
kapedsungkangʼengka kanu kasuguan. 24 Ka mana bun man su
nakadalem kanu kitab a “Sabap sa lekanu na ʼgkasakutu nu manga taw
a dikena-Yahudi su ingala nu Kadenan.” g
25 Na pembalapantag bu man su inibpaliugat a kapapaletak h amaika
ipenggulalan nu su kasuguan ugaidʼa amaika di nu ipenggulalan su entu
na su kinapaletak sa lekanu na da bun katagan nin. 26 Ugaidʼa amaika
ka su da mapaletak a manga taw a su dikena-Yahudi ka pakanggulalan
nilan su kasuguan na timbang a silan i tidtu a napaletak. 27 Na su manga
taw a nia a da mapaletak ugaidʼa pakanggulalan nilan su kasuguan na
pakapailay nilan i ʼgkawagiban kanu a nadtalu a napaletak kagina apia
san sa lekanu su kasuguan na pedsungkangen nu su entu. 28 Ka di man
madtalu a Yahudi i taw amaika sabap bu sa nanggulugu nin su entu
enggu nadtalu a napaletak. 29 Ka nia man tidtu-tidtu a taw a Yahudi na
su taw a nabagu i i pamusungan nin sia luyud kanu Suti a Ruh, dikena
sia luyud kanu kasuguan. Na su maitu ba a taw na makatalima sa pugi a
ebpun kanu Kadenan dikena ebpun kanu manusia. 3 1 Amaika maitu na ngin ba i kapianan nu kayahudi nu taw? Ngin i
kabalapantagʼin su kapapaletak? 2 Su kayahudi nu taw na madakel
bun i kapianan nin. Nia muna-muna sia na su manga Yahudi na silan i
sinaligan kanu manga kadtalu nu Kadenan. 3 Ugaidʼa panun basi amaika
su ped kanilan na di ʼbpaginugut sa entu? Na ngintu, nia nin maena na
kakulangan su katuman nu Kadenan kanu ngin i inibpasadʼin? 4 Dili! Ka
apia nia nin man kaaden i endalebut su langun nu taw na matidtu su
Kadenan a mana bun su nakadalem kanu kitab a
“Tembu ba pakawagib ka kanu kadtalu nengka
enggu seka bun i pakawagib kanu kukuman nengka.” j
Ruma 2 , 3
Magi NT Final draft.indb 451 3/24/2021 2:49:41 PM
452
k 3:10-12 Ebpun i nia sia kanu Manga Sengal 14 ayat 1 taman sa 3; 53 ayat 1 taman sa 3 sia kanu
l Kitab Zabur. m 3:13 Ebpun i nia sia kanu Manga Sengal 5 ayat 9 sia kanu Kitab Zabur. n 3:13 Ebpun i nia sia kanu Manga Sengal 140 ayat 3 sia kanu Kitab Zabur. 3:14 Ebpun i nia sia kanu Manga Sengal 10 ayat 7 sia kanu Kitab Zabur.
5 Na aden a entu na aden edtalu sa “Amaika su kapembaladusa tanu
ka labi a pakapailay kanu katidtu nu Kadenan na ngintu, nia nin maena
na dikena wagib a siksan tanu nu Kadenan sa entu?” (Na su nia ba na
mana bun su manga dalinan nu manusia.) 6 Dili! Ka amaika maitu
na panun pan ba i kakukumʼu Kadenan kanu dunia? 7 Aden a entu
menem na aden edtalu sa lekanu sa laki sa “Amaika su di ku katidtu ka
pakapailay sa katidtu nu Kadenan taman sa pakaenggay sa lekanin sa
pugi, na ngintu ka dait pan a siksan aku nin sa kanu kabaladusan ku?”
8 Ngintu ka dikena nia edtalun i “Embaladusa tanu ka enggu ʼbpeliu su
ngin i mapia” a mana bun su kadtalu nu ped a taw a sungkang sa lekami
sa maya ta kun sa maitu ba i ibpamandu nami? Na su maitu ba a manga
taw na dait kanilan su siksa nu Kadenan.
Da man Taw a Ikelas
9 Na ngin i kataw nu, sekitanu a manga Yahudi na labi a mapia kumin
kanu manga taw a dikena-Yahudi? Dikena! Ka mana bun su nalabit ku
a entu a su langun na taw na naulipen nu kabaladusan magidsan pan i
Yahudi atawa ka dikena-Yahudi 10 a mana bun su nakadalem kanu kitab a
“Da man ikelas a taw, apia sakataw;
11 apia sakataw na dala pakatuntay sa ngin i bantang,
dala isa bu a ʼbpangilay kanu Kadenan.
12 Langun na taw na nakasibay, nabaluy silan a da den katagan nin.
Da den penggula sa mapia, apia sakataw.” k
13 “Su ngali nilan na mana minggeba a lebeng;
su dila nilan na ʼbpagusalen nilan sa kabpamagakal.” l
“Su bibilʼilan na mana bisa na nipay.” m
14 “Su ngali nilan na napenu na kapamelawak enggu
sakitʼa ginawa.” n
15 “Su ay nilan na adil a benal sa kaangay nin sa kaimatay.
16 Apia endaw silan ʼbpawang na kagkaidan nilan su taw
enggu mabinasa nilan,
Ruma 3
Magi NT Final draft.indb 452 3/24/2021 2:49:42 PM
453
o 3:15-17 Ebpun i nia sia kanu Kitab a Inisulatp ʼu Nabi Isayas 59 ayat 7 taman sa 8. q 3:18 Ebpun i nia sia kanu Manga Sengal 36 ayat 1 sia kanu Kitab Zabur. 3:20 Su kanggulalan nin kanu kasuguan na nia nin maena na dala taw a makatalutup
r enggulalan kanu kasuguan. 3:25 Su kinatuga nu lugu nin na nia nin maena na su kinapatay nu Isa al-Masih.
17 di nilan katawan su lalan sa kalilintad.” o
18 “Da gilekʼilan kanu Kadenan.” p
19 Na ʼgkatawan tanu i su ngin i nakadalem kanu kasuguan na
nia nin ʼgkasugat na su manga taw a nasakupʼu entu ka enggu da
makadawa nu apia entain. Na su langun na taw na semangul man sa
kukuman nu Kadenan. 20 Na di makatimbang sa ikelas su apia entain a
taw kanu Kadenan sia kanu kanggulalan nin kanu kasuguan. q Ugaidʼa
sabap kanu kasuguan na kaimamanan nu taw i baladusa sekanin.
Su Ukit a Kaikelasʼu Taw
21 Na saguna, na nakapayag den u panun i katimbangʼu Kadenan sa
ikelas kanu apia entain sa dikena sia makanggulalan kanu kasuguan.
Na naamad bun i entu sia kanu kasuguan a inisulatʼu Musa enggu
kanu inisulatʼu ped pan a manga nabi, 22 sa nia katimbangʼu Kadenan
sa ikelas kanu apia entain a mamaginugut na sia makanggulalan kanu
kasaligʼilan kanu Isa al-Masih. Ka da den man kambidayan nu taw
23 kagina su langun na taw na mimbaladusa, dala ikelas kanu adapan nu
Kadenan a suti sa langun. 24 Ugaidʼa sabap kanu da idsan nin a limu
nu Kadenan a inenggay nin kanu manusia na makatimbang sa ikelas
su taw sia makanggulalan kanu kapalipuasʼu Isa al-Masih kanilan.
25 Sekanin i sinugu nu Kadenan a mabaluy a kurban asalʼa maampun
su kabaladusan nu taw sia makanggulalan kanu kinatuga nu lugu
nin. r Na matalima nu taw su kaampun kanilan sia makanggulalan
kanu kasaligʼilan sa lekanin. Na pinggula nu Kadenan i entu asalʼa
makapailay nin i wagib sekanin apia nia nin kaaden i pinalampasʼin
muna su kabaladusan nu taw kanu paganay sabap kanu katigkelʼin.
26 Na pinggula nu Kadenan i entu ka enggu nin pakapailay saguna i
wagib sekanin enggu itimbangʼin sa ikelas su apia entain a semalig kanu
Isa al-Masih.
27-28 Tembu ba da makamamasela tanu ka initimbang tanu sa ikelas
dikena sabap kanu kapenggulalan kanu kasuguan ka sabap kanu kasalig
Ruma 3
Magi NT Final draft.indb 453 3/24/2021 2:49:42 PM
454
s 3:30 Su manga taw a Yahudi sia sa basa a Grik na nia nin maena n t a manga taw a napaletak. 3:30 Su manga taw a dikena-Yahudi sia sa basa a Grik na nia nin maena na manga taw a
u dala mapaletak. v 4:3 Mailay i nia sia kanu Manga Awal 15 ayat 6 sia kanu Kitab Taurat. 4:7-8 Ebpun i nia sia kanu Manga Sengal 32 ayat 1 taman sa 2 sia kanu Kitab Zabur.
kanu Isa al-Masih. Na entu ba i ʼbpaginugutan tanu. 29 Na su Kadenan
na dikena bu Kadenan nu manga taw a Yahudi ka Kadenan bun nu
manga taw a dikena-Yahudi 30 kagina isa bu man su Kadenan. Na
ipedtimbangʼin sa ikelas su manga taw a Yahudi s a semalig kanu Isa
al-Masih enggu su manga taw a dikena-Yahudi t a semalig bun kanu
Isa al-Masih. 31 Na amaika maitu na nia nin maena na ʼbpagawan tanu
sa katagan su kasuguan sabap kanu kasalig? Dikena! Ka makin tanu pan
ʼgkaenggan sa katagan su kasuguan sia makanggulalan kanu kasalig.
Su Nabi Ibrahim i Upaman sa Katimbang sa Ikelas kanu Taw 4 1 Na nia upaman makapantag sa entu ba na su kaapu-apuan tanu
a su Ibrahim. 2 Ka mana bu man ka initimbang sekanin sa ikelas
sabap kanu pinggalebekʼin na aden makamamasela nin. Ugaidʼa dikena
maitu, tembu ba dala makamamasela nin kanu Kadenan. 3 Ka nia man
nakadalem kanu kitab na “Su Ibrahim na sinemalig kanu Kadenan. Na
sabap sa entu na initimbang sekanin nu Kadenan sa ikelas.” u 4 Ka upama
ka su taw a minggalebek ka nakatalima sa bayad na dikena i entu
inenggay sa lekanin ka bayad i entu kanu pinggalebekʼin. 5 Ugaidʼa su
taw a nia nin pedsaligan na su Kadenan, dikena nia nin pedsaligan su
galebekʼin na entu ba i ipedtimbangʼu Kadenan sa ikelas, ka su Kadenan
man i pedtimbang sa ikelas kanu manga taw a baladusa a pedsalig
sa lekanin. 6 Nadtalu bun nu Nabi Daud i mapia den a benal kanu
taw a ipedtimbangʼu Kadenan sa ikelas sa dikena sabap kanu manga
galebekʼin, sa nia nin pidtalu na
7 “Mapia den a benal kanu manga taw a inampun nu Kadenan
su manga galebekʼin a mawag
taman sa napunas su kabaladusan nin.
8 Mapia den a benal kanu taw a ipedtimbangʼu Kadenan a Mapulu
sa da den kabaladusan nin.” v
9 Na ngintu, su kapianan a nia na kanu manga taw bu a napaletak a su
Yahudi? Dikena! Ka apia su manga dala mapaletak a su dikena-Yahudi na
Ruma 3 , 4
Magi NT Final draft.indb 454 3/24/2021 2:49:43 PM
455
w 4:17 Ebpun i nia sia kanu Manga Awal 17 ayat 5 sia kanu Kitab Taurat.
amung sa entu. Na mana bun su nalabit ku a entu a su Nabi Ibrahim na
initimbangʼu Kadenan sa ikelas sabap kanu saligʼin. 10 Na kanu basi i
kinatimbangʼu Kadenan sa ikelas kanu Ibrahim? Initimbang sekanin
a ikelas unan pan nu kinapaletak lun, dikena ulian nu entu. 11 Na su
kinapaletak lun na tanda bu i entu sa initimbang den sekanin a ikelas
sabap kanu saligʼin sa apia kanu timpu a da pan sekanin mapaletak. Na
nia kahanda nu Kadenan sa entu na mabaluy sekanin a ama nu langun
nu semalig kanu Kadenan magidsan pan i dala mapaletak a initimbang
sa ikelas sabap kanu saligʼilan 12 enggu kanu manga taw a napaletak
a sinemalig kanu Kadenan a mana bun su kaapuan tanu a su Ibrahim a
sinemalig den unan pan nu kinapaletak sa lekanin.
Su Ukit a Katalima kanu Pasadʼu Kadenan
13 Na dikena man sia nakanggulalan kanu kasuguan i kinatalima
nu Nabi Ibrahim kanu pasadʼu Kadenan sa ibpusaka nin sa lekanin su
sakadunia taman kanu manga tupu nin ka sia nin natalima su entu kanu
kinatimbang lun sa ikelas sabap kanu saligʼin. 14 Na amaika man ka su
manga taw bu a nasakupʼu kasuguan i makatalima kanu ipebpusaka
nu Kadenan a entu na dala maitu katagan nin su kapedsalig lun enggu
su pasadʼu Kadenan na dala bun maitu katagan nin. 15 Ka su kasuguan
na nia nin man ʼgkaunga na kasiksan nu Kadenan. Na dala taw a
makasungkang sa kasuguan u dala kasuguan.
16 Namba i sabapʼin i su pasadʼu Kadenan na sia makanggulalan kanu
kasalig ka enggu matalima su entu sa da bayadʼin enggu matalanged i
matalima i entu nu langun nu tupu nu Nabi Ibrahim a dikena bu kanu
manga taw a nasakupʼu kasuguan ka apeg den nu manga taw a da
masakupʼu kasuguan a aden saligʼin a mana bun su Nabi Ibrahim. Ka
langun tanu man na sekanin i nabaluy a ama tanu sa paginugut, 17 a
mana bun su nakadalem kanu kitab a “Baluyn ku seka a ama nu
madakel a bangsa.” w Tembu sia kanu adapan nu Kadenan na su Nabi
Ibrahim i nabaluy a ama tanu. Su Kadenan a nia a ʼbpaginugutan nin na
su Kadenan a pakapambibiag kanu namamatay enggu pakapangaden
kanu dala. 18 Tembu ba apia nia nin kaaden i da den inam sa mabaluy
pan a ama nu manga bangsa su Ibrahim ugaidʼa mana i su Ibrahim na
Ruma 4
Magi NT Final draft.indb 455 3/24/2021 2:49:44 PM
456
x 4:18 Mana kadakelʼu bitun su mabaluy a tupu nengka Sia sa basa a Grik na nia nin maena
na mana mamba i mabaluy a tupu nengka. Ebpun i nia sia kanu Manga Awal 15 ayat 5 sia kanu
Kitab Taurat a “Tingada ka sa kawang-kawangan enggu bilang ka su manga bitun u magaga
nengka, ka su kadakelʼu manga tupu nengka na mana su kadakelʼu manga bitun.”
da sekanin kaawi na inam sa tumanen nu Kadenan su inibpasadʼin lun a
“Mana kadakelʼu bitun su mabaluy a tupu nengka.” x 19 Na dala ʼgkalubay
su saligʼin apia nia nin kaaden i su badan nin na malubay den ka manga
magatus lagun den i umulʼin sa entu. Na su kaluma nin menem a si Sara
na di embata. 20 Na dala a benal sekanin enggeda-geda sa di matuman su
entu a pasadʼu Kadenan sa lekanin ka makin pan pegkabagel su saligʼin
taman sa pebpugin nin pan su Kadenan 21 kagina masela i inamʼin sa
kapegkagaga nu Kadenan sa katuman nin sa kanu pasadʼin sa lekanin.
22 Tembu ba sabap sa entu a saligʼin na initimbang sekanin sa
ikelas. 23 Na su nia a kadtalu a “Initimbang a ikelas” na dikena bu
sa lekanin 24 ka taman den sa lekitanu. Sekitanu na itimbangʼu
Kadenan sa ikelas amaika semalig tanu sa lekanin a napambibiag
ʼbpaluman kanu Mapulu tanu a su Isa al-Masih. 25 Na minatay su Isa
al-Masih sabap kanu kabaladusan tanu enggu pinambibiag bun sekanin
ʼbpaluman nu Kadenan ka enggu tanu makatimbang sa ikelas.
Su Unga nu Katimbangʼu Kadenan sa Ikelas kanu Taw 5 1 Na kagina ka maitu na sabap sa initimbang tanu den a ikelas sia
nakanggulalan kanu salig tanu na nia nin maena na nakambalingan
tanu den kanu Kadenan sia nakanggulalan kanu Mapulu tanu a su Isa
al-Masih. 2 Na sabap bun sa lekanin na nalusud tanu den kanu da idsan
nin a limu nu Kadenan sia nakanggulalan kanu salig tanu taman sa
ʼgkagalaw tanu sabap kanu inam tanu sa malusud tanu kanu sigay nin.
3 Nia pan liu sa entu, na sia kanu kapedtala tanu sa manga kamalasayan
na magalaw tanu kagina katawan tanu i su kamalasayan na nia nin
unga na katigkel, 4 na nia unga nu katigkel na su ula-ula a kabagel a
tindeg, na su ula-ula a kabagel a tindeg na nia nin unga na inam. 5 Na su
inam a nia na di ʼbpelis kagina pinalangkap den nu Kadenan kanu atay
tanu su limu nin a sia nakanggulalan kanu Suti a Ruh a inenggay nin sa
lekitanu.
6 Ka kanu timpu man a da den kapegkagaga tanu sa kalipuas tanu,
na entu bun ba mambu su gay a inadilʼu Kadenan sa kanggihadʼu Isa
Ruma 4 , 5
Magi NT Final draft.indb 456 3/24/2021 2:49:45 PM
457
y 5:12 kapatay Su maena nu nia na kapitas kanu Kadenan taman sa taman.
al-Masih kanu umulʼin asalʼa malipuas tanu a manga baladusa. 7 Na
malegen nengka a benal matun i taw a inggihadʼin i umulʼin apia sabap
pan kanu ikelas a taw, apia nia nin kaaden i basi aden bun matun a
taw a inggihadʼin i umulʼin sabap kanu taw a mapia i palangay nin
ugaidʼa madelag a benal su entu. 8 Ugaidʼa su Kadenan na inipailay
nin su limu nin sa lekitanu sia kanu kinanggihadʼu Isa al-Masih kanu
umulʼin sabap sa lekitanu kanu timpu a baladusa tanu pan. 9 Na kagina
ka nakatimbang tanu den sa ikelas sabap kanu kinatuga nu lugu nu
Isa al-Masih na labi a natatalanged tanu i malipuas tanu den kanu
lipungetʼu Kadenan sia makanggulalan sa lekanin. 10 Ka apia kanu
timpu a sungkang tanu pan kanu Kadenan ka inimbalingan tanu nin
sa lekanin sia nakanggulalan kanu kinapatay nu Tunggalʼin na labi a
natatalanged tanu i malipuas tanu den sabap kanu kinapambibiag lun
ʼbpaluman. 11 Liu pan sa entu, na enggalaw-galaw tanu kanu Kadenan
sabap kanu pinggula nu Mapulu tanu a su Isa al-Masih a sabapan na
kinambalingan tanu kanu Kadenan.
Su Kambidayan nu Nabi Adam enggu su Isa al-Masih
12 Na su kadusan na nakatingguma sia sa dunia sia nakanggulalan
kanu sakataw a taw. Na nia unga nu kadusan na su kapatay, y na sabap
sa entu na nakatuki su kapatay kanu langun nu taw kagina nakandusa
su langun nu taw sabap sa entu ba. 13 Na unan paman nu kinapangaden
kanu kasuguan na sia den sa dunia su kadusan ugaidʼa dikena pan
i entu pakatimbang sa kasungkang kanu kasuguan kagina dala pan
kasuguan sa entu. 14 Ugaidʼa apia ka maitu na unan pan nu timpu nu
Nabi Musa na mindatu den sa dunia su kapatay apia kanu manga taw
a dala embaladusa sa mana kanu kinambaladusa nu Nabi Adam sa
kinasungkangʼin kanu inisugu nu Kadenan.
Na su Nabi Adam na sekanin su tuladan nu Isa al-Masih a
ʼbpangingapan a pakauma. 15 Ugaidʼa embidaya a benal su ibpangenggay
nu Kadenan enggu su kinasungkang ka amaika sabap kanu
kinasungkangʼu sakataw a taw ka madakel i minatay na labi den a
namelapay su limu nu Kadenan kanu madakel a taw sia nakanggulalan
kanu da idsan nin a limu nu sakataw a taw a su Isa al-Masih. 16 Na su unga
Ruma 5
Magi NT Final draft.indb 457 3/24/2021 2:49:46 PM
458
nu limu nu Kadenan a ibpagenggay nin na embidaya a benal kanu unga nu
kinandusa nu sakataw a taw. Kagina su kadusan nu sakataw a entu a taw
na nia nin unga na kasiksan. Ugaidʼa su limu nu Kadenan a ibpagenggay
nin na nia nin unga na katimbang sa ikelas kanu taw apia nia nin kaaden i
madakel a benal i kinambaladusa nilan. 17 Na amaika su kinambaladusa
nu sakataw a taw ka nadsabapan na kinandatu nu kapatay kanu manga
taw, na maitu bun ba, sabap bun kanu sakataw a taw a su Isa al-Masih na
labi a maaden su uyag-uyag a da taman nin kanu manga taw a makatalima
kanu ʼbpamelapay a limu nu Kadenan enggu itimbangʼu Kadenan sa ikelas.
18 Na nia nin maena na sabap man kanu kinandusa nu sakataw a taw
na dait a masiksa su langun nu taw ugaidʼa sabap bun kanu kaikelasan
a pinggula nu sakataw a taw na makatimbang sa ikelas su langun na
taw taman sa maaden kanilan su uyag-uyag a da taman nin. 19 Ka sabap
man kanu kinasungkangʼu sakataw a taw na madakel i mimbaladusa
ugaidʼa sabap bun kanu kinabpatiunutʼu sakataw a taw na madakel i
makatimbang sa ikelas.
20 Na guna embuat su kasuguan na makin nangiseg i kapembaladusa
ugaidʼa u ngin i kabpangisegʼu kapembaladusa na labi den i
kabpangisegʼu limu nu Kadenan a ibpagenggay nin. 21 Tembu ba u ngin
i kinandatu nu kabaladusan kanu taw a nia nin unga na kapatay na
maitu bun ba i kandatu nu limu nu Kadenan sia kanu kapedtimbangʼin
sa ikelas kanu taw a nia nin unga na uyag-uyag a da taman nin a sia
makanggulalan kanu Mapulu tanu a su Isa al-Masih.
Su Bagu a Uyag-uyag sia kanu Isa al-Masih 6 1 Na ngin i madtalu tanu sa entu? Ngintu, makin tanu papanalusen
su kapenggalebek tanu sa kabaladusan asalʼa mangiseg su kakalimu
nu Kadenan sa lekitanu sia makanggulalan kanu kapangampun nin?
2 Dili! Ka sekitanu na timbang a minatay tanu den sia kanu kabaladusan
tembu di den dait a maguyag-uyag tanu pan sa maitu ba. 3 Ngintu, di nu
katawan i langun tanu a nasalawatan sia kanu Isa al-Masih na unut tanu
bun kanu kinapatay nin? 4 Nia nin maena na timbang a nakaamung tanu
sa lekanin sa kinalebeng lun sia kanu kinapatay nin. Na mana bun kanu
kinapambibiag ʼbpaluman kanu Isa al-Masih sia nakanggulalan kanu
kabarakatʼu Kadenan, na maitu tanu bun ba makapaguyag-uyag tanu
bun kanu bagu den a uyag-uyag sia kanu Isa al-Masih.
Ruma 5 , 6
Magi NT Final draft.indb 458 3/24/2021 2:49:47 PM
459
5 Ka amaika nakaamung tanu kanu Isa al-Masih kanu kinapatay
nin, na natatalanged a nakaamung tanu bun kanu kinapambibiag
lun ʼbpaluman. 6 Na katawan tanu i nakaunut den matay su andang
a ula-ula tanu kanu kinapatay nin lu kanu kayu a pinambalawaga ka
enggu matebped den kanu badan tanu su kabaladusan asalʼa di tanu den
maulipen nu entu. 7 Ka apia entain a taw i minatay den man na napukas
den sa kapembaladusa. 8 Ugaidʼa sekitanu a nakaamung kanu kinapatay
nu Isa al-Masih na ʼbpaginugutan tanu i makapaguyag-uyag tanu a
kapedʼin. 9 Ka ʼgkatawan tanu i pinambibiag ʼbpaluman su Isa al-Masih
enggu di den sekanin temala sa kapatay ʼbpaluman kagina da den
bagelʼu kapatay sa lekanin. 10 Na su kinapatay nin a entu na natebpedʼin
su bagelʼu kabaladusan tembu di den nasisita a matay pan sekanin
ʼbpaluman. Na saguna na ʼbpaguyag-uyag sekanin sabap kanu Kadenan.
11 Tembu ba dait a itimbangʼu den i ginawa nu sa minatay kanu den
kanu kabaladusan ugaidʼa ʼbpaguyag-uyag kanu sabap kanu Kadenan sia
kanu kinaisa nu kanu Isa al-Masih.
12 Kagina ka maitu, na di nu den mapandatu su kabaladusan kanu
badan nu a ʼgkapupus bun ka enggu di kanu den maulipen nu mawag
a kiugʼa ginawa nu. 13 Di nu den a benal musal su apia ngin kanu
edsiap-siapan nu badan nu sa kanggula sa mawag. Ka makin nia nu
enggula na inggihadʼu su entu kanu Kadenan a mana bun kanu ngin
i nakadait kanu taw a inenggan sa bagu den a uyag-uyag. Ipausalʼu i
ginawa nu sia kanu Kadenan sa kanggula sa mapia. 14 Ka dikena den man
nia pendatu sa lekanu su kabaladusan kagina dikena kanu den sakupʼu
kasuguan ka sia kanu den nasakup kanu da idsan nin a limu nu Kadenan.
Su Kapaulipen sa Kanggula sa Mapia
15 Na amaika maitu sa dikena tanu den sakupʼu kasuguan ka sakup
tanu den nu da idsan nin a limu nu Kadenan na ngintu, makin tanu
temalus kanu kapembaladusa tanu? Dili! 16 Ngintu, di nu ʼgkatawan
i ulipen kanu nu apia entain a ʼbpaginugutan nu? Na amaika nia
nu ʼbpagunutan i kabaladusan na nia nin maena na ulipen kanu nu
kabaladusan a nia nin unga na kapatay. Na amaika nia nu menem
ʼbpaginugutan na su Kadenan na ulipen kanu nu Kadenan a nia nin unga
na katimbang sa ikelas lu sa lekanin. 17 Na kanu paganay na ulipen kanu
nu kabaladusan ugaidʼa sukul-sukul kanu Kadenan ka ʼbpaginugutan nu
Ruma 6
Magi NT Final draft.indb 459 3/24/2021 2:49:48 PM
460
z 7:1 Su nalabit sia a kasuguan na nia ba su kasuguan nu Nabi Musa a inenggay nu Kadenan sa
lekanin.
sa senep sa atay su panduan a inipamandu sa lekanu. 18 Na kagina ka
napukas kanu den kanu kabaladusan na ulipen kanu den nu kaikelasan.
19 Na sabap sa manusia kanu bu na ʼbpagusal aku sa kadtalu a malemu
nu katuntayan asalʼa katuntayan aku nu. Mana bun su kinapaulipen nu
kanu paganay kanu edsiap-siapan nu badan nu kanu mangaledsik a
galebek enggu kapenggula sa mawag a nia nin unga na langun na dikena
mapia, na saguna na maitu bun ba i kapaulipen nu kanu edsiap-siapan nu
badan nu sa kanggula nu sa mapia a nia nin unga na kaikelasan.
20 Na kanu timpu a ulipen kanu nu kabaladusan na dala sa lekanu
su kanggula sa kaikelasan. 21 Na ngin ba i napantiali nu kanu entu
ba a manga pinggalebekʼu a ipegkaya nu saguna? Na nia man unga
nu langun nu entu na kapatay. 22 Ugaidʼa saguna a napukas kanu den
kanu kabaladusan na ulipen kanu den nu Kadenan, na nia unga nu
entu na kaikelasan enggu uyag-uyag a da taman nin. 23 Ka nia man
bayadʼu kabaladusan na kapatay ugaidʼa su ibpagenggay nu Kadenan na
uyag-uyag a da taman nin sia makanggulalan kanu Mapulu tanu a su Isa
al-Masih.
Su Kapukas kanu Bagelʼu Kasuguan nu Nabi Musa 7 1 Manga lusud ku sa tian a pakatuntay kanu kasuguan, ngintu,
ʼgkatawan nu bun i su taw na nasakup bu nu kasuguan z taman sa
bibiag bu sekanin? 2 Nia nin upaman na su ʼgkalumaya: Na su babay na
taman sa bibiag pan su kaluma nin na nakaiket sekanin lun. Ugaidʼa
amaika matay den su kaluma nin na napukas den sekanin kanu atulan
pantag kanu tiwalayan. 3 Tembu ba madtalu a pegkiuga su babay amaika
edtampung sekanin sa ped a mama inunta na bibiag pamun su kaluma
nin. Ugaidʼa amaika minatay den su kaluma nin, na nakapukas den
sekanin kanu atulan pantag kanu tiwalayan a nakaiket lun. Na amaika
ʼgkaluma sekanin ʼbpaluman na di den madtalu a pegkiuga sekanin.
4 Manga lusud ku sa tian na maitu kanu bun ba, napukas kanu den
kanu bagelʼu kasuguan sia nakanggulalan kanu kinapatay nu Isa
al-Masih a pinambibiag ʼbpaluman. Na napukas tanu sa entu ka enggu
tanu malusud sa lekanin ka enggu tanu makaunga sa mapia kanu
Ruma 6 , 7
Magi NT Final draft.indb 460 3/24/2021 2:49:49 PM
461
a 7:7 Mailay i nia sia kanu Kinaliu 20 ayat 17 enggu Diutirunumi 5 ayat 21 sia kanu Kitab Taurat.
langun na galebekan sia kanu Kadenan. 5 Ka gagalu na sia tanu paman
kanu andang a uyag-uyag tanu na su mawag a kiugʼa ginawa tanu na
makin ʼbpangiseg sabap kanu kasuguan. Tembu ba pakanggalebek tanu
sa galebekan a nia nin unga na kapatay. 6 Ugaidʼa saguna na napukas
tanu den kanu kasuguan ka timbang a minatay tanu den kanu entu a
nakaulipen sa lekitanu ka enggu tanu makanggalebek sia kanu Kadenan
sa dikena den kanu danden a ukit sia kanu kasuguan ka sia den kanu
bagu a ukit sia kanu Suti a Ruh.
Su Kasuguan enggu su Kabaladusan
7 Na ngintu, nia nin maena na mawag su kasuguan? Dikena! Ka u
dikena bu sabap kanu kasuguan na di ku katawan u ngin i kabaladusan.
Nia nin upaman na di ku katawan i mawag besen su kakiug kanu
ngin i aden kanu ped ku amaika dikena bu nadtalu sia kanu kasuguan
i “Di nu maginagkay su ngin i aden kanu kapedʼu.” a 8 Ugaidʼa guna
ku katawi i inisapal su entu na su kabaladusan sia sa laki na makin
nin inisundul su langun na mawag a kiugʼa ginawa sa kanggalebek
ku lun. Ugaidʼa amaika dala bu man kasuguan na timbang a minatay
su kabaladusan. 9 Na nia ku kataw ka ʼbpaguyag-uyag aku kanu dala
pan kasuguan. Ugaidʼa guna ku katawi su kasuguan na nauyag bun
mambu su kabaladusan sia sa laki 10 taman sa timbang a minatay aku.
Na su kasuguan a nia a nia nin katagan na katundan kanu taw sia
kanu uyag-uyag na nia nin naunga sia sa laki na kapatay. 11 Kagina su
kabaladusan na inusalʼin su kasuguan sa kadulatʼin sa laki. Na sabap
sa entu na timbang a minatay aku. 12 Ka nia nin kabantang na suti man
su kasuguan enggu su langun na ipedsugu na wagib enggu mapia.
13 Na ngintu, nia nin maena na su kasuguan a nia a nia nin
ipedsugu na mapia na pakatundan sa laki sa kapatay? Dikena! Ugaidʼa
su kabaladusan i pedtundan sa laki sa kapatay sia nakanggulalan kanu
kasuguan taman sa nakatimbang aku man sa minatay. Na natawan
tanu man u ngin i kabaladusan enggu ngin i kawagʼin su entu sabap
kanu kasuguan. 14 Ka katawan tanu bun i su kasuguan na ebpun
i nia kanu Suti a Ruh ugaidʼa saki na manusia bu a naulipen nu
kabaladusan. 15 Di ku ʼgkatuntayan su ginawa ku, ka su pegkiugan
Ruma 7
Magi NT Final draft.indb 461 3/24/2021 2:49:50 PM
462
b 8:3 Su Tunggal a nalabit sia na su Isa al-Masih.
ku penggula na di ku ʼgkanggula ugaidʼa su di ku ʼgkalinian na
entu ba i ʼgkanggula ku. 16 Na amaika nia ku ʼgkanggula na su di
ku ʼgkalinian na nia nin maena na nakasugat su kasuguan. 17 Tembu
ba nia nin kabantang na su kabaladusan a sia sa laki i pedsundul sa
laki sa kapenggula sa entu. 18 Ka katawan ku man i dala mapia sia sa
kamamanusiay ku ka su ʼgkapagitung ku a mapia na di ku ʼgkanggula.
19 Dikena nia ku ʼgkanggula su mapia a pegkiugan ku penggula ka nia
ku ʼgkanggula na su mawag a di ku ʼgkalinian penggula. 20 Na amaika
nia ku ʼgkanggula na su di ku ʼgkalinian na nia nin maena na su
kabaladusan a sia sa laki i pedsundul sa laki sa kapenggula sa entu.
21 Kagina ka maitu na nia su naimamanan ku kanu ginawa ku
sa amaika pegkiugan ku penggula i mapia na ʼbpagungenen aku
nu kabaladusan a sia sa laki. 22 Ka nia man sia kanu ginawa ku na
ʼgkalilinian ku gaid su kasuguan nu Kadenan 23 ugaidʼa ʼgkasipatan ku i
aden ped a bagel a ʼgkagedam ku sia kanu ginawa ku a ʼbpagungen sa
kapenggula ku kanu mapia a ʼgkapagitung ku. Na mana aku nabilanggu
kanu kabaladusan a nia sia sa laki. 24 Duan-duan ku den a taw. Entain
ba basi i makapalipuas sa laki kanu nia a kabaladusan a pedtundan
sa laki sa kapatay? 25 Na sukul-sukul aku a benal kanu Kadenan ka
sekanin i minggula sa entu sia nakanggulalan kanu Mapulu tanu a su
Isa al-Masih.
Na ʼgkailay nu den ba a nia i ʼgkambebetad ku. Sia kanu ginawa ku na
pegkiugan ku penggula su kasuguan nu Kadenan ugaidʼa ʼbpagungenen
aku nu kamamanusiay ku a pebpagulipen kanu kabaladusan.
Su Taw a ʼBpaguyag-uyag sia Luyud kanu Suti a Ruh 8 1 Na kagina ka maitu na apia entain i nalusud kanu Isa al-Masih
na di den masiksa. 2 Kagina sia nakanggulalan kanu Isa al-Masih
na su bagelʼu Suti a Ruh a ʼbpagenggay sa uyag-uyag na pinukas aku
nin den kanu bagelʼu kabaladusan enggu kapatay. 3 Ka su Kadenan
den man i minggula kanu di ʼgkagaga penggula nu kasuguan sa
lekitanu sabap kanu kamamanusiay tanu. Na pinggula nu Kadenan
su entu sia nakanggulalan kanu kinasugu nin kanu Tunggalʼin b a
pinabpalasʼin sa baladusa a manusia ka enggu makagkurban kanu
Ruma 7 , 8
Magi NT Final draft.indb 462 3/24/2021 2:49:51 PM
463
kabaladusan nu manusia. Na sia kanu kinanggihadʼin kanu badan
nin na tinebpedʼin den su bagelʼu kabaladusan 4 asalʼa su wagib a
inibpaliugatʼu kasuguan na matuman sia sa lekitanu a ʼbpaguyag-uyag
sa dikena sia kanu kamamanusiay ka sia kanu Suti a Ruh. 5 Kagina su
manga taw a ʼbpaguyag-uyag sia luyud kanu kamamanusiay na nia nin
ʼgkapagitung na sia luyud kanu kamamanusiay. Ugaidʼa su manga taw
a ʼbpaguyag-uyag sia luyud kanu Suti a Ruh na nia nin ʼgkapagitung
na sia luyud kanu Suti a Ruh. 6 Na su taw a nia nin ʼgkapagitung na sia
luyud kanu kamamanusiay na nia nin kabpawangan na kapatay. Ugaidʼa
su taw a nia nin ʼgkapagitung na sia luyud kanu Suti a Ruh na nia nin
kabpawangan na uyag-uyag enggu kalilintad. 7 Kagina su itungan nu taw
a sia luyud kanu kamamanusiay na sungkang kanu Kadenan. Na dikena
nia nin ʼgkapaginugutan su kasuguan nu Kadenan kagina di nin man
a benal magaga i kapaginugutʼin sa entu. 8 Na su maitu ba a taw na di
makasuat kanu Kadenan.
9 Ugaidʼa sekanu na dikena kanu den luyud kanu kamamanusiay
ka sia kanu den luyud kanu Suti a Ruh kagina su Ruh nu Kadenan
na san den sa lekanu taman sa pedtapiden kanu nin. Ka amaika dala
kanu taw su Ruh nu Isa al-Masih na dikena sekanin lusud kanu Isa
al-Masih. 10 Ugaidʼa kagina ka san den sa lekanu su Isa al-Masih na
apia timbang a minatay den su badan nu sabap kanu kabaladusan na
bibiag kanu bun sia luyud kanu Ruh sabap sa initimbang kanu den
sa ikelasʼu Kadenan. 11 Na amaika su Ruh nu napambibiag kanu Isa
al-Masih ka pedtapid den sa lekanu, na su entu ba a napambibiag
ʼbpaluman sa lekanin na pambibiagen nin bun ʼbpaluman su badan nu
a ʼgkapupus bun sia makanggulalan kanu Suti a Ruh nin a san den sa
lekanu.
12 Tembu ba manga lusud ku sa tian, dikena den nakabpaliugat sa
lekitanu i kapaguyag-uyag sia luyud kanu kamamanusiay. 13 Ka amaika
maguyag-uyag kanu pamun sa maitu ba na nia nu kabpawangan na
kapatay. Ugaidʼa amaika tebpeden nu den su galebekan a kamamanusiay
sia makanggulalan kanu Suti a Ruh na makapaguyag-uyag kanu. 14 Ka apia
entain a taw i pendatuan nu Suti a Ruh nu Kadenan na entu ba i nabaluy a
manga wata nu Kadenan. 15 Kagina dikena man nia nu natalima a endatu
sa lekanu su gilek ka nia nu natalima na su Ruh a minaluy sa lekanu sa
wata nu Kadenan. Tembu ba mapakay den a matawag tanu su Kadenan
Ruma 8
Magi NT Final draft.indb 463 3/24/2021 2:49:52 PM
464
c 8:15 Ama Su Ama sia na su Kadenan. Langun nu taw a ʼbpaginugut kanu Kadenan na mapakay
a edtalun sa nabaluy a wata nu Kadenan. Na mapakay a tawagen nu ʼbpamaginugut kanu
Kadenan sa Ama su Kadenan kagina sekanin bun i nabpunan nu langun-langun enggu sangat a
malimu sekanin a mana bun su kakalimu nu ama kanu wata nin. Madakel pan i kasabutan tanu
makapantag kanu Ama a su Kadenan sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
sa Ama. c 16 Na su Suti a Ruh demun i pebpagamad sia kanu ginawa
tanu sa nabaluy tanu den a wata nu Kadenan. 17 Na amaika nabaluy tanu
den a wata nu Kadenan, na isa tanu den a pebpusakan nu Kadenan a
kapedʼu Isa al-Masih a pebpusakan nin. Na nia dait na maped tanu nin bun
kanu kamalasayan nin ka enggu tanu makaampit kanu sigay nin.
Su Sigay a Maampitʼu manga Taw a Nalusud kanu Isa al-Masih
18 Ka sia sa laki, na su manga kamalasayan tanu sa saguna a timpu na
di makatimbang kanu maampit tanu a sigay kanu mangauma a timpu.
19 Ka apia su manga pinangaden na pakapagingapa a benal sa kapayag
kanu manga taw a nabaluy a wata nu Kadenan. 20 Kagina su langun man
nu pinangaden na da makatalutup kanu ngin i pinangadenan kanilan sa
dikena sa kanilan a kiug ka entu ba i kahanda nu nangaden kanilan. Na
lusud sa kanu kahanda nu nangaden su inam 21 sa ilipuas su langun na
pinangaden sia kanu kapegkaledakʼilan taman sa makaamung silan
kanu naampit a sigay nu manga taw a nabaluy a manga wata nu
Kadenan. 22 Na katawan tanu i sampay saguna na su langun na
pinangaden na ʼgkapasangan a benal a mana nia nin kalagidan na su
kapasangʼu masakit a ʼbpelumpak kanu pembata a babay. 23 Na dikena
bu su manga pinangaden a entu i pedtala sa maitu ka apia sekitanu a
nakatalima kanu muna-muna a inenggay nu Kadenan a su Suti a Ruh na
pedtala bun sa maitu ba gagalu na kabpagingapa tanu kanu katebus
kanu badan tanu taman sa matalutup su kinabaluy sa lekitanu sa wata
nu Kadenan. 24 Na entu ba i inam tanu iganat sa kinalipuas sa lekitanu.
Na di madtalu a inam su entu amaika ʼgkailay tanu den, ka entain pan
besen i taw a edtalu sa ʼgkainamʼin su entu amaika ʼgkailay nin den?
25 Ugaidʼa nia man madtalu a ʼgkainam na su di pan ʼgkauma enggu
ʼbpagingapan tanu sa aden katigkelʼin.
26 Na liu pan sa entu, na pedtabangan tanu nu Suti a Ruh sia
kanu kalubayan tanu. Ka di tanu man ʼgkatawan u ngin i dait a
Ruma 8
Magi NT Final draft.indb 464 3/24/2021 2:49:54 PM
465
d 8:34 su Isa al-Masih den i minatay sabap sa lekitanu Nia nin maena na su Isa al-Masih i
minatay asalʼa maampun su kabaladusan tanu kagina nia bayadʼu kabaladusan na kapatay.
ibpangeni-ngeni tanu, na su Suti a Ruh den i ʼbpangeni kanu langun na
pangeni-ngeni tanu a di tanu den ʼgkadtalu. 27 Na su Kadenan a pakailay
kanu dalemʼu atay tanu na ʼgkasabutan nin bun su ʼbpangenin nu Suti a
Ruh kagina u ngin i ʼbpangenin nu Suti a Ruh kanu sinuti nin na luyud
bun kanu kahanda nu Kadenan.
28 Na katawan tanu man i langun na manggula na pegkahandan
nu Kadenan i nia nin kabpawangan na kapianan kanu apia entain a
pegkalimu lun a pinamili nin sia luyud kanu kahanda nin. 29 Ka kanu
paganay paman na katawan nin den man u entain i pinamili nin. Na
inisenggay nin den silan a makailing kanu Tunggalʼin, ka enggu su
Tunggalʼin i mabaluy a pagkakan kanu langun nu ʼbpamaginugut a
mana edsusuled. 30 Na su manga inisenggay nin na entu ba su manga
inenggatʼin sa kapaginugut. Inenggan nin sa ukit a makatimbang sa
ikelas kanu adapan nin su silan ba a entu a manga inenggatʼin. Na
su silan ba a entu a initimbangʼin sa ikelas na paampiten nin kanu
sigay nin.
Su Limu nu Kadenan
31 Na ngin pan ba i madtalu tanu pantag kanu langun nu nia? Amaika
su Kadenan ka sia sa lekitanu na entain ba i makagaga semungkang sa
lekitanu? 32 Na amaika su Tunggalʼin ka da nin idsingit ka makin nin
inenggay sabap sa lekitanu langun, na nia nin pan a entu pakadsingit sa
lekitanu su apia ngin a nasisita tanu? 33 Na entain ba man i makasugat
sa lekitanu sa kawagib a pinamili nu Kadenan? Ka su Kadenan demun
i minaluy sa lekitanu sa ikelas. 34 Na da den makadtalu sa nawagiban
tanu kagina su Isa al-Masih den i minatay sabap sa lekitanu. d Ugaidʼa
dikena entu bu, ka pinambibiag sekanin ʼbpaluman enggu lu sekanin
saguna kanu kawanan nu Kadenan enggu sekanin i ʼbpamagelet
sa lekitanu kanu Kadenan. 35 Na entain ba man i makapabpitas sa
lekitanu kanu limu nu Masih? Apia su kapasang, kalidu na ginawa,
kapamungkaid atawa ka kaimatay sa lekitanu, kanggutem, kamiskin
enggu apia ngin a makagkaid na di makapabpitas sa lekitanu. 36 Ka
mana bun su nakadalem kanu kitab a
Ruma 8
Magi NT Final draft.indb 465 3/24/2021 2:49:55 PM
466
e 8:36 Ebpun i nia sia kanu Manga Sengal 44 f ayat 22 sia kanu Kitab Zabur. 9:0 Su Israil sia na nia bun ba su Nabi Yakub enggu nabaluy bun a ngala nu dalepa sampay
g saguna. Su Tupu nu Israil na silan bun su manga taw a Yahudi. 9:5 Su manga badtug a kalukesan sia na su Nabi Ibrahim, Iskak enggu Yakub.
“Sabap sa leka na uman-uman gay kanu kagagabian
na mana kami pedsangul sa kapatay,
mana kami bun bili-bili a pedsumbalin.” e
37 Ugaidʼa apia ka maitu i ʼgkanggula tanu na subela-subela pan i
kapanaban tanu sa kanu langun nu entu sia makanggulalan kanu
pegkalimu sa lekitanu. 38 Ka nasisigulu ku man i apia su kapatay, su
kauyag, su manga malaikat, su ʼbpamegkamal a di ʼgkangailay, su
sagugunay a ʼgkanggula atawa ka su di pan ʼgkauma, su aden manga
bagelʼin 39 taman sa u ngin i aden kanu kawang-kawangan enggu kanu
didalemʼu lupa apeg den nu langun nu pinangaden na di makapabpitas sa
lekitanu kanu limu nu Kadenan a sia kanu Mapulu tanu a su Isa al-Masih.
Su Kinapamili nu Kadenan kanu manga Tupu nu Israil f 9 1 Su Isa al-Masih i pakailay sa su pedtalun ku a nia sa lekanu
na benal sa ginawa ku. Dikena i nia kalebutan ka su Suti a Ruh
demun a sia sa laki i napaamad lun i entu sa 2 sangat man a ʼgkalidu
i ginawa ku taman sa da den pinda nin i kapegkalingasa nu ginawa
ku 3-4 sabap kanu di kabpaginugutʼu manga lusud ku sa tian a manga
taw a Israil kanu Isa al-Masih. Ka u mapakay bu man na saki den
i isinta nu Kadenan enggu makapitas kanu Isa al-Masih asal bu na
malipuas silan. Na silan ba a nia a manga taw i pinamili nu Kadenan
a binaluy nin a manga wata nin enggu inipailay nin kanilan su sigay
nin. Aden manga kapasadan nin kanilan taman sa inenggay nin kanilan
su kasuguan. Napamandu silan sa tidtu a ukit sa kasimba taman sa
aden manga pasadʼu Kadenan kanilan. 5 Na katupuan nilan su manga
badtug a kalukesan g enggu sia sa kanilan nakanggulalan su kinasia nu
Masih sa dunia. Na pugin sekanin a Kadenan taman sa taman a labi a
pegkakataw kanu langun-langun, amin.
6 Na dikena nia nin maena i su da kasaligʼu manga lusud ku sa tian a
manga taw a Israil na da matuman su pasadʼu Kadenan. Ka dikena
langun a nadtalu a taw a Israil na taw nu Kadenan 7 enggu dikena langun
na nadtalu a ebpun kanu Ibrahim na tupu nu Ibrahim ka nia nakadalem
Ruma 8 , 9
Magi NT Final draft.indb 466 3/24/2021 2:49:56 PM
467
h 9:7 Ebpun i nia sia kanu Manga Awal 21 i ayat 12 sia kanu Kitab Taurat. j 9:9 Mailay i nia sia kanu Manga Awal 18 ayat 10 enggu 14 sia kanu Kitab Taurat. k 9:11-12 Mailay i nia sia kanu Manga Awal 25 ayat 23 sia kanu Kitab Taurat. l 9:13 Ebpun i nia sia kanu Kitab a Inisulatʼu Nabi Malakias 1 ayat 2 taman sa 3. m 9:15 Mailay i nia sia kanu Kinaliu 33 ayat 19 sia kanu Kitab Taurat. 9:17 Mailay i nia sia kanu Kinaliu 9 ayat 16 sia kanu Kitab Taurat.
kanu kitab na “San makanggulalan kani Iskak su manga tupu a
inibpasad ku sa leka.” h 8 Nia nin maena na dikena langun nu muliataw
nu Ibrahim na nabaluy a wata nu Kadenan ka nia bu nabaluy a manga
wata nu Kadenan na su manga muliataw bu a sia naluyud kanu
inibpasadʼu Kadenan. 9 Kagina nia pasadʼu Kadenan na “Embalingan
aku sa maya bun ba a timpu sa mauma a lagun, na si Sara na kaadenan
den na wata-mama.” i
10 Na dikena entu bu, ka maitu bun ba i kadtalu nu Kadenan pantag
kanu Ribika kanu timpu a kinagkagingay nin kanu leping a wata
nin kanu kaluma nin a si Iskak a katupuan tanu. 11-12 Na unan pan
nu kambata kanu leping a si Yakub enggu si Isaw, na pidtalu den nu
Kadenan kani Ribika i “Na mapanunugu nu ali su kaka nin.” j Na
su kinadtalu nu Kadenan kanu nia na kanu timpu a dala pan
nanggalebekʼilan a mapia atawa ka mawag asalʼa mailay i su kapamili
nu Kadenan na dikena sia luyud kanu galebekʼu manusia ka sia luyud
kanu ngin i kiugʼu Kadenan, 13 a mana bun su nakadalem kanu kitab a
“Inikalimu ku si Yakub ugaidʼa si Isaw na dikena.” k
14 Na ngin ba i madtalu tanu sa entu? Ngintu, dikena wagib su
Kadenan sa entu? Wagib sekanin! 15 Ka pidtalu bun nu Kadenan kanu
Musa i “Ikalimu ku su apia entain a pegkiugan ku pegkalimu, latan
ku sa nanam su apia entain a pegkiugan ku ʼbpelatan sa nanam.” l
16 Nia nin maena na su kapamili nu Kadenan na dikena sia luyud kanu
kiugʼu taw atawa ka kabpaginapasʼu taw ka sia kanu kapegkalimu nu
Kadenan. 17 Ka nadtalu bun nu Kadenan kani Piraun sia kanu kitab i
“Binaluy ku seka a sultan ka enggu ku makapailay su kapegkagaga ku sia
makanggulalan kanu ngin i ipatingguma ku sa leka ka enggu mabadtug
su ingala ku sa lusudʼu dunia.” m 18 Kagina ka maitu na ikalimu nu
Kadenan su apia entain a pegkiugan nin pegkalimu enggu padtegasen
nin menem su pamusungan nu apia entain a pegkiugan nin papedtegas i
pusungʼin.
Ruma 9
Magi NT Final draft.indb 467 3/24/2021 2:49:57 PM
468
n 9:25 Ebpun i nia sia kanu Kitab a I o nisulatʼu Nabi Husia 2 ayat 23. p 9:26 Ebpun i nia sia kanu Kitab a Inisulatʼu Nabi Husia 1 ayat 10. 9:28 Mailay i nia sia kanu Kitab a Inisulatʼu Nabi Isayas 10 ayat 22 taman sa 23. Su inisama bu
a kadtalu sia na silan ba su masama a tupu nu Nabi Yakub a embalingan kun kanu Kadenan a
Barakat a mana su nakadalem bun sia kanu Kitab a Inisulatʼu Nabi Isayas 10 ayat 21.
Su Lipungetʼu Kadenan enggu su Kapegkalimu nin
19 Na aden a entu na aden edtalu sa lekanu sa laki sa “Amaika maitu
na ngintu ka ipedsendit pan nu Kadenan kanu manga taw su di nilan
kapaginugut? Kagina u ngin i kiugʼin na da bun isa a makagaga lun
melen.” 20 Ugaidʼa entain ka a makadtalu kanu Kadenan sa maitu?
Manusia ka bu. Ngintu besen, madtalu nu inaden kanu minaden lun
i “Ngintu ka maya i kinaaden nengka sa laki?” 21 Na mana bun i nia su
ʼbpangumbal sa binangga sa aden kawagibʼin kanu budta sa kaumbalʼin
lun sa mapia a binangga enggu kadsalilidan demun a binangga.
22 Na maitu bun ba su Kadenan ugaidʼa apia pegkiugan nin den a benal
papedtingguma su lipungetʼin kanu manga taw a dait kanu entu ba enggu
pebpayag su kapegkagaga nin na tinigkelan nin a benal su entu apia nia nin
kaaden i naugetʼin den dait a binasan silan. 23 Na tinigkelan nin silan ka enggu
nin pakapailay su da idsan nin a sigay nin kanu manga taw a inikalimu nin
enggu inadilʼin den kanu paganay pan a makaampit kanu sigay nin. 24 Na
kaped tanu kanu manga taw a inenggatʼu Kadenan sa kapaginugut lun
sa dikena bu kanu manga taw a Yahudi ka apeg den nu manga taw a
dikena-Yahudi 25 a mana bun su kadtalu nu Kadenan kanu Nabi Husia a
“Su dikena ku manga taw na tawagen ku a ‘Manga taw ku.’
Na su dikena ku ipegkalimu na ipegkalimu ku den. n
26 Na kanu uman i dalepa a pidtaluan sa ‘Dikena ku sekanu
manga taw,’
na silan i tawagen sa ‘Nabaluy a wata nu kaisa-isa
nin a Kadenan.’ ” o
27 Nakadalem bun kanu kitab i nia ibpananawagʼu Nabi Isayas pantag
kanu manga tupu nu Israil na “Apia man nia kadakelʼu muliataw nu
Israil na mana su kadakelʼu pedtad kanu pamedtadan na paidu bu i
malipuas kanilan ka su inisama bu, 28 kagina inggulalan nu Kadenan
a Mapulu su kukuman nin kanu manga taw sa da kulangʼin enggu
pakagaganen nin su entu” p 29 a mana bun su naalungʼu Nabi Isayas a
Ruma 9
Magi NT Final draft.indb 468 3/24/2021 2:49:58 PM
469
q 9:29 Sudum enggu Gumura Su nia a manga siudad na bininasa nu Kadenan sa ukit a
kinapaulan nin sa apuy ka enggu matutung sabap kanu kamustakilan a galebekʼu manga taw lu
taman sa naibped silan matay. Mailay i nia sia kanu Manga Awal 18 ayat 16 taman sa 33; 19 ayat
1 taman sa 29 sia kanu Kitab Taurat enggu sia kanu Kitab a I r nisulatʼu Nabi Isayas 1 ayat 9. s 9:33 Su Zion na danden a ngala nu Awrusalim. t 9:33 Mailay i nia sia kanu Kitab a Inisulatʼu Nabi Isayas 8 ayat 14; 28 ayat 16. 10:4 su Isa al-Masih su nabputusan nu kasuguan Nia ped a katuntay nu ped a alim na su Isa
al-Masih su kapupusan nu kasuguan.
“U mana bu ka dala inisama nu Kadenan a Barakat
sa Langun kanu manga tupu tanu, na nia tanu
kailingan na su siudad a Sudum enggu Gumura a
dala nasama lun.” q
Su Da Kapaginugutʼu manga Taw a Israil
kanu Mapia a Tutuma
30 Na ngin ba i madtalu tanu pantag sa nia? Su manga taw a
dikena-Yahudi a da paginapas sa katimbangʼu Kadenan kanilan sa
ikelas na silan i initimbangʼu Kadenan sa ikelas sabap kanu saligʼilan.
31 Ugaidʼa su manga Yahudi a ʼbpaginapas sa katimbangʼu Kadenan
kanilan sa ikelas sia luyud kanu kasuguan na dala makaapas sa entu.
32 Ngintu basi ka da nilan maapas su entu? Kagina da nilan paginapasa
su entu sa ukit a kasaligʼilan ka pinaginapasʼilan su entu sa ukit a
kinanggulalan nilan kanu kasuguan. Na nakasiud silan kanu watu a
pakapasiud, 33 a mana bun su nakadalem kanu kitab a
“Minetad aku sa watu sa Zion r a kasiudan nu manga taw,
masela a watu a makapagebpa sa kanilan.
Ugaidʼa apia entain i semalig lun na di makayaya.” s 10 1 Manga lusud ku sa tian, nia ku kiug enggu nia ku
ʼbpangeni-ngenin kanu Kadenan na malipuas su pagidsan
ku a manga Yahudi. 2 Saki demun i makapangimbenal sa endaw
taman i kabpaginapasʼilan kanu Kadenan ugaidʼa malu nakasibay
bu su kabpaginapasʼilan a entu. 3 Kagina di nilan ʼgkatawan u ngin i
ukit a katimbangʼu Kadenan sa ikelas kanu taw, na ʼbpaginapasen nilan
su kabaluy nilan sa ikelas sa kanilan demun a ukit a dikena ukitʼu
Kadenan. 4 Ka su Isa al-Masih man su nabputusan nu kasuguan. t Na
sabap sa entu na makatimbang sa ikelas su apia entain a semalig sa
lekanin.
Ruma 9 , 10
Magi NT Final draft.indb 469 3/24/2021 2:49:59 PM
470
u 10:5 Ebpun i nia sia kanu Libitikus v 18 ayat 5 sia kanu Kitab Taurat. w 10:6-8 Mailay i nia sia kanu Diutirunumi 30 ayat 12 taman sa 14 sia kanu Kitab Taurat. x 10:11 Ebpun i nia sia kanu Kitab a Inisulatʼu Nabi Isayas 28 ayat 16. 10:13 Ebpun i nia sia kanu Kitab a Inisulatʼu Nabi Joel 2 ayat 32.
Su Kalipuasan na kanu Langun nu Taw
5 Nia man inisulatʼu Nabi Musa pantag kanu kaikelasan a sia
makanggulalan kanu kapenggulalan kanu kasuguan na “Apia entain a
taw i makanggulalan nin su langun nu kasuguan na makapaguyag-uyag
sa da taman nin.” u 6 Ugaidʼa pantag menem kanu katimbangʼu
Kadenan sa ikelas kanu taw sia makanggulalan kanu salig na “Di den
nasisita a edtalun nengka pan kanu ginawa nengka i ‘Entain basi i
ʼbpapulu lu sa sulega?’ ” (asalʼa makapangalimbaba nin sia su Masih)
7 “atawa ka ‘Entain basi i makapangalimbaba kanu dalepa nu
namamatay?’ ” (asalʼa makapambangun nin su Masih ebpun
kanu namamatay). 8 Ka nia man kadtalu nu kitab na
“Su kadtalu nu Kadenan na masupeg sa leka,
ka nan bun kanu ngali nengka enggu kanu
pamusungan nengka.” v
(Na nia maena nu entu na su kasalig a mana su ibpangusiatʼami);
9 kagina amaika ipayagʼu ngali nengka i su Isa al-Masih na Mapulu
enggu paginugutan nengka sa senep sa atay i pinambibiag sekanin
ʼbpaluman nu Kadenan na malipuas ka. 10 Kagina su taw a ʼbpaginugut
sa senep sa atay na itimbangʼu Kadenan sa ikelas enggu su taw a
ipayagʼin i pedsalig sekanin na malipuas. 11 Ka nia man nadtalu kanu
kitab na “Apia entain i semalig sa lekanin na di makayaya.” w 12 Na
da den kambidayan na Yahudi enggu dikena-Yahudi kagina isa bu su
Mapulu a Mapulu nu langun nu taw enggu ʼbpamalihala kanu langun a
pedsupeg sa lekanin. 13 Ka mana bun su nakadalem kanu kitab a “Apia
entain i mangeni kanu Mapulu sa ilipuasʼin sekanin na malipuas.” x
14 Ugaidʼa panun ba i kasupegʼilan lun u dikena nilan ʼbpaginugutan?
Na panun menem i kapaginugutʼilan lun u da nilan pan makineg su
pantag sa lekanin? Panun menem i kakinegʼilan pantag sa lekanin
amaika dala menem mangusiat lun kanilan? 15 Na panun ba menem i
kapangusiat pantag sa lekanin amaika dala sugun sa kapangusiat? Na
mana bun su nakadalem kanu kitab a “Sangat i kapia nin su ay nu taw
Ruma 10
Magi NT Final draft.indb 470 3/24/2021 2:50:00 PM
471
y 10:15 Ebpun i nia sia kanu Kitab a I z nisulatʼu Nabi Isayas 52 ayat 7. a 10:16 Ebpun i nia sia kanu Kitab a Inisulatʼu Nabi Isayas 53 ayat 1. b 10:18 Ebpun i nia sia kanu Manga Sengal 19 ayat 4 sia kanu Kitab Zabur. c 10:19 Ebpun i nia sia kanu Diutirunumi 32 ayat 21 sia kanu Kitab Taurat. d 10:20 Ebpun i nia sia kanu Kitab a Inisulatʼu Nabi Isayas 65 ayat 1. 10:21 Ebpun i nia sia kanu Kitab a Inisulatʼu Nabi Isayas 65 ayat 2.
a ʼbpangusiat sa kanu Mapia a Tutuma.” y 16 Ugaidʼa dikena langun na
ʼgkapangusiatan na ʼbpaginugut kanu Mapia a Tutuma, ka nia kadtalu nu
Nabi Isayas sia kanu kitab na “Hu Kadenan a Mapulu, ngin i nia ka da
gaid naginugut kanu kadtalu nami?” z 17 Na su kapaginugut man na unga
nu kapakikineg, a su kapakikineg kanu kadtalu nu Kadenan pantag kanu
Isa al-Masih. 18 Ugaidʼa nia ku makaidsa na: Ngintu, da silan makakineg?
Nakakineg bun silan kagina nadtalu bun kanu kitab i
“Su suala nilan na nakauma kanu embala-bala kanu dunia.
Su manga kadtalu nilan na nakauma kanu tedtabʼu dunia.” a
19 Na ngintu, da katuntayi nu manga taw a Israil su entu? Ka apia su
manga taw a dikena-Yahudi na nakatuntay sa entu, ka nalabit bun nu
Nabi Musa su nia sia kanu kitab a
“Papangalikuden ku sekanu sa kanu ped a bangsa a da
mamakatuntay;
pakalipungeten ku sekanu sia makanggulalan kanu bangsa
a da mamakatuntay.” b
20 Na pidtalu bun nu Nabi Isayas sa da den gilekʼin i
“Natun aku nu manga taw a dikena ʼbpangilay sa laki;
inipayag ku i ginawa ku kanu manga taw a dikena ʼbpagidsa
pantag sa laki.” c
21 Na nia nin menem pidtalu pantag kanu manga taw a Israil na
“Kanu kagagabian na ʼbpagenggaten ku bu su manga taw
a di ʼbpamaginugut enggu sungkang sa kambalingan
nilan sa laki.” d
Su Kinalat sa Nanamʼu Kadenan kanu manga Taw a Israil 11 1 Na nia ku makaidsa na ngintu, inikias den nu Kadenan su
manga taw nin a Israil? Dikena! Ka apia saki na isa aku bun a
taw a Israil a tupu nu Ibrahim sia kanu Buniamin. 2 Dikena inikiasʼu
Kadenan su manga taw nin a pinamili nin den iganat pan kanu paganay.
Ruma 10 , 11
Magi NT Final draft.indb 471 3/24/2021 2:50:01 PM
472
e 11:3 Mailay i nia sia kanu Ika-isa a Kitabʼu manga D f atu 19 ayat 9 taman sa 14. 11:4 Baal na nia nin maena na mapulu. Su nia na isa kanu pegkakadenanen nu manga taw sa
g Kanaan. Mailay su pantag kanu nia sia kanu Ika-isa a Kitabʼu manga Datu 19 ayat 9 taman sa 18. 11:8 Mailay i nia sia kanu Diutirunumi 29 ayat 4 sia kanu Kitab Taurat enggu Kitab a Inisulatʼu
h Nabi Isayas 29 ayat 10. 11:9-10 Mailay i nia sia kanu Manga Sengal 69 ayat 22 taman sa 23 sia kanu Kitab Zabur.
Ngintu, di nu katawan su kadtalu nu Nabi Ilias sia kanu kitab sa kanu
kinambuku nin kanu Kadenan sungkang kanu manga taw a Israil? 3 Sa
nia nin pidtalu na “Kadenan a Mapulu, pinangimatayan nilan su manga
nabi nengka enggu bininasa nilan su manga pegkurbanan sa leka. Saki
bu i nasama enggu pegkiugan aku nilan bun ʼbpagimatay.” e 4 Ugaidʼa
nia inisawalʼu Kadenan sa lekanin na “Aden inisama ku a pitu ngibu
a manga taw a Israil a dala simba kani Baal.” f 5 Na maitu bun ba sa
saguna a timpu, aden pamun inisama nu Kadenan a pinamili nin sia
nakanggulalan kanu da idsan nin a limu nin. 6 Na amaika su entu ka
sia nakanggulalan kanu da idsan nin a limu nu Kadenan na nia nin
maena na dikena i entu sabap kanu manga galebek a mapia kagina
amaika sia nakanggulalan kanu manga galebek na di madtalu i entu sa
da idsan nin a limu nu Kadenan.
7 Na nia nin maena na su manga taw a Israil na dala nilan maapas su
pegkiugan nilan ʼbpagapas, ka nia bu nakaapas lun na su manga taw a
pinamili nu Kadenan. Na su ped kanilan na pinagkategas su ulu nilan 8 a
mana su nakadalem kanu kitab a
“Inenggan nu Kadenan silan sa itungan a mana pedtulug,
mata a di makailay enggu tangila a di makakineg sampay
den saguna.” g
9 Na pidtalu bun nu Nabi Daud sia kanu kitab i
“Su kanduli sia kanu agama nilan na baluy ka a makalitag
enggu makadulat kanilan
a sabapan na kabinasa nilan a balasʼu pinggula nilan.
10 Pagkalibuteng ka su kailay nilan ka enggu di silan mamakailay.
Na mabekut silan kanu mapasang a ʼgkapamawa nilan taman
sa taman.” h
11 Na nia ku menem makaidsa, na su kinagebpa nu manga taw a
Israil na ngintu, di den silan makambangun? Makambangun pamun!
Ugaidʼa sabap kanu kinasungkangʼilan na nakasabpet kanu manga taw
Ruma 11
Magi NT Final draft.indb 472 3/24/2021 2:50:02 PM
473
i 11:16 Su inadum sia na nia nin maena na su ipegkurban atawa ka umun kanu Kadenan. Mailay i
nia sia kanu Manga Bilangan 15 ayat 17 taman sa 21 sia kanu Kitab Taurat.
a dikena-Yahudi su kalipuasan ka enggu makapadsekel su manga taw a
Yahudi. 12 Na amaika su kinasungkangʼu manga Yahudi enggu su da
nilan kaapas kanu ngin i ʼbpaginapasen nilan ka nakaunga sa masela
a palihala sia kanu manga taw a dikena-Yahudi taman den kanu
sakadunia na labi den i kasela na palihala nu Kadenan kanu manga taw
amaika nia den semalig sa lekanin na su manga taw a Yahudi.
Su Kalipuasan nu manga Taw a Dikena-Yahudi
13 Na nia ku menem madtalu sa lekanu a manga taw a dikena-Yahudi
na saki na sinugu aku san sa lekanu enggu makamamasela ku su entu
a galebekan 14 ka basi sabap kanu nia a galebekan ku na makapadsekel
ku su manga pagidsan ku a Yahudi sa kapaginugutʼilan ka enggu apia
su paidu bu kanilan na malipuas. 15 Na amaika su di kapedtalima
nu Kadenan kanilan ka nabaluy a ukit sa kambalingan sa lekanin nu
sakadunia, na labi den u nia den pambalinganen nu Kadenan sa lekanin
na su manga taw a Yahudi ka su kapambibiag den ʼbpaluman.
16 Na mana bun su inadum na amaika su ped kanu entu a inadum
ka inigkurban kanu Kadenan na timbang a inigkurban bun su langun
nu nasama a inadum. i Na maitu bun ba amaika ka su dalidʼu kayu
ka suti na suti bun su manga sapakʼin. 17 Ugaidʼa amaika su ped kanu
manga sapak ka pinanebped enggu su sekanu a mana tadin a kayu a
ulibus i inisumpat a makasambi kanu entu taman sa makaampit kanu
den kanu dalidʼu kayu 18 na da kanu emamasela kanu manga sapak a
entu a pinanebped. Ka nia nu ʼgkakalendem na sekanu i pakaampit
kanu dalidʼu kayu, dikena su dalid. 19 Na aden a entu na madtalu nu i
“Pinanebped silan ka enggu kami makasambi.” 20 Benal su entu ugaidʼa
tanudi nu i pinanebped silan sabap kanu di nilan kabpaginugut. Na
sekanu menem na inisumpat kanu sabap kanu saligʼu. Tembu da kanu
ʼbpemamasela ka makin nia nu enggula na magilek kanu kanu Kadenan.
21 Kagina amaika su Kadenan ka da nin lilingaya temebped su tidtu a
entu a sapakʼin na sekanu pan a entu i kalilingayan nin? 22 Na ilay nu
su kapasangʼu Kadenan ka siksan nin su apia entain a di ʼbpamaginugut
lun. Na ilay nu bun su kakalimu nu Kadenan ka ikalimu kanu nin
Ruma 11
Magi NT Final draft.indb 473 3/24/2021 2:50:03 PM
474
j 11:26 Ebpun i nia sia kanu Kitab a I k nisulatʼu Nabi Isayas 59 ayat 20. l 11:27 Ebpun i nia sia kanu Kitab a Inisulatʼu Nabi Isayas 27 ayat 9; 59 ayat 21. 11:28 Na nia maena nu nia a ayat na sabap sa inikias su manga taw a Yahudi su Mapia a Tutuma
na minalat mangusiat su ʼbpamangusiat lu kanu manga taw a dikena-Yahudi.
amaika menem ka makapanalus kanu sia kanu limu nin ka amaika
dili na tebpeden kanu nin bun. 23 Na apia su silan a entu a tinebpedʼin
den ka telenan nilan su di nilan kabpaginugut na isumpat bun silan
ʼbpaluman ka nia pan a entu di magaga nu Kadenan i entu? 24 Ka apia
sekanu a nan a tadin a sapak a kayu a ulibus ka nakasumpat kanu nin
sa apia nia nin kaaden i sakabias kanu kanu pidtangga mamula a ulibus
na nia pan a entu di makasumpat su tidtu a manga sapakʼin?
Su Kalipuasʼu Kadenan kanu manga Taw a Israil
25 Manga lusud ku sa tian, na asalʼa di kanu makamamasela na dait a
katawan nu su nakapagena a nia a kahanda nu Kadenan sa su kategasʼu
ulu nu manga taw a Israil na gagalu bu i entu. Ka taman bu i entu sa di
pan matalutup su kadakelʼu dikena-Yahudi a makapapaginugut. 26 Ka u
matalutup den su entu na su manga taw a Israil na malipuas den a mana
bun su nakadalem kanu kitab a
“Su ʼbpamelipuas na makabpun sa Zion,
pataligkudanan nin kanu manga tupu nu Yakub su
kapaguyag-uyag a di kasuatan nu Kadenan.” j
27 “Na nia ba i kapasadan ku kanilan
sa kanu timpu a punasen ku den su kabaladusan nilan.” k
28 Na sabap kanu da kapamamantagʼu manga taw a Yahudi kanu Mapia
a Tutuma na nabaluy silan a sungkang kanu Kadenan ka enggu sekanu
menem a manga taw a dikena-Yahudi na malipuas bun. l Ugaidʼa amaika
sia menem embitialan sa kanu kinapamili na ipegkalimu pamun silan
nu Kadenan sabap kanu kinapamili nin kanu manga katupuan nilan.
29 Kagina su Kadenan na di man edsalin i itungan nin kanu manga
pinamili nin enggu kanu manga pinalihalan nin. 30 Na mana bun
su sekanu kanu paganay a sungkang kanu Kadenan ugaidʼa saguna
na inikalimu kanu den nu Kadenan sabap kanu kinasungkangʼilan a
entu. 31 Na maitu bun ba mambu su manga Yahudi, saguna na nabaluy
silan a sungkang ka enggu nilan bun matalima su limu nu Kadenan
sia makanggulalan kanu kinakalimu nu Kadenan sa lekanu. 32 Ka su
Ruma 11
Magi NT Final draft.indb 474 3/24/2021 2:50:04 PM
475
m 11:34 Ebpun i nia sia kanu Kitab a I n nisulatʼu Nabi Isayas 40 ayat 13. 11:35 Ebpun i nia sia kanu Kitab pantag kanu Nabi Ayub 41 ayat 11.
Kadenan na pinadtaday nin su langun nu taw sa kasungkangʼilan sa
lekanin ka enggu nin makapailay kanilan su limu nin.
Su Pugi kanu Kadenan
33 Na ngin den i kadalemʼu ilemu nu Kadenan enggu di matengkad su
itungan nin! Di tanu magaga temuntay su kahanda nin enggu su ukitʼin!
Na mana bun su nakadalem kanu kitab a
34 “Entain ba i makatuntay kanu itungan nu Kadenan a Mapulu?
Atawa ka entain ba i makapamandu sa lekanin?” m
35 Atawa ka “Entain ba i makaenggay lun sa apia ngin a mabaluy a
tademan nin lun?” n
36 Ka sekanin man i ʼgkabpunan nu langun-langun enggu ʼbpananalusan
su langun nu entu sia makanggulalan sa lekanin enggu sabap sa lekanin.
Pugin su Kadenan taman sa taman! Amin.
Su Uyag-uyag sia kanu Isa al-Masih 12 1 Manga lusud ku sa tian, sabap kanu madakel den a
kinapagedamʼu Kadenan sa lekitanu kanu lat a nanamʼin na
ʼbpangenin ku sa lekanu i inggihadʼu i ginawa nu kanu Kadenan a
mana bun kurban, suti enggu pakasuat sa lekanin. Ka isa bun i nia a
simba nu sa lekanin. 2 Di nu ibpeluyud i ginawa nu kanu ukitʼu dunia
ka makin nia nu enggula na ipabagu nu i ginawa nu kanu Kadenan sia
makanggulalan kanu kabagu nin kanu itungan nu. Na amaika maitu
na katuntayan nu sa tidtu-tidtu su kahanda nu Kadenan a mapia enggu
dala kulangʼin taman sa pakasuat sa lekanin.
3 Na sia luyud kanu kapegkagaga a inenggay nu Kadenan sa laki a
sinugu nin na edtalun ku sa lekanu i di ilayn na uman i isa i ginawa nin
sa mapulu pan kanu ngin i dait sa lekanin. Ka makin nia nu enggula na
pakatidtu nu su itungan nu sia luyud kanu salig a inenggay sa lekanu nu
Kadenan. 4 Ka mana bun man su sakabadan a madakel i edsiap-siapan
nin ugaidʼa embibidaya i katagan nin, 5 na maitu tanu bun ba, matag
tanu madakel na nabaluy tanu a sakabadan bu sia kanu Isa al-Masih,
nakadsusumpat i uman i isa sa lekitanu. 6 Na embibidaya i inenggay
Ruma 11 , 12
Magi NT Final draft.indb 475 3/24/2021 2:50:05 PM
476
sa lekitanu a kapegkagaga sia luyud kanu inipalihala nu Kadenan sa
lekitanu. Na amaika kapayag kanu kadtalu nin i inipalihala nin
sa lekanu na enggalebekʼu su entu sia luyud kanu salig a inenggay
nin sa lekanu. 7 Na amaika menem ka su kanggalebek sa kapianan kanu
ped a taw na enggula nu bun su entu, amaika kapamandu na pamandu
kanu bun, 8 amaika menem ka kapagkabagel kanu manggiginawa nu
ped a taw na enggula nu su entu, amaika menem ka kapangalimuan na
enggay kanu sa maluwag sa ginawa, amaika menem ka kapangulu
na pangulu kanu sa endaw taman i magaga nu, amaika menem ka
kapananabangan na tabang kanu sa aden kagalaw nin.
Su Dait a Ula-ula nu ʼBpamaginugut
9 Na ʼgkakalimua kanu sa senep sa atay. Tangkai nu su mawag ka nia
nu enggula na ngin i mapia. 10 ʼGkakalimua kanu sa mana bun su
edsusuled enggu enggan na uman i isa sa kabalapantag su pedʼin. 11 Da
kanu ʼbpauk-pauk ka makin kanu pakamangun sa kanggalebekʼu sa
senep sa atay sia kanu Mapulu. 12 Sabap sa aden inamʼu sia kanu
Kadenan na dait a mapakagalaw kanu. Tigkeli nu su manga kamalasayan
nu enggu di nu minda i kapangeni-ngeni nu. 13 Edtabang kanu menggay
kanu manga nasisita nu ʼbpamaginugut enggu patalusʼu kanu walay nu
su manga taw a dala ʼgkatumpan nin.
14 Ipangeni-ngeni nu i palihalan nu Kadenan su ʼbpamungkaid sa
lekanu, di nu silan ipedsinta. 15 Amungi nu kanu kapegkagalaw nilan su
manga taw a ʼgkangagalaw enggu amungi nu bun kanu kapegkalidu na
ginawa nilan su manga taw a ʼgkangalidu i ginawa nin. 16 Na uman i isa
na maguyag-uyag sa aden kalilintadʼin kanu pedʼin. Da kanu emamasela
ka makin nia nu enggula na iluyudʼu i ginawa nu kanu manga taw a da
ʼgkagaga nin. Di nu ipedtimbang i ginawa nu sa masela i nasabutan nu a
taw.
17 Di nu semuli sa mawag su minggalebek sa lekanu sa mawag.
Ka makin nia nu enggula na u ngin i mapia kanu langun nu taw
asalʼa di kanu katilan. 18 Paginapas kanu sa makapaguyag-uyag sa
aden kalilintadʼin kanu langun nu taw. 19 Manga lusud ku sa tian a
papedtayan, da kanu a benal semuli sa mawag ka makin nu idedsa
kanu Kadenan su entu. Kagina nia kadtalu nu Kadenan sia kanu
kitab na “Saki i mataw semuli sa lekanu enggu mapapamayad
Ruma 12
Magi NT Final draft.indb 476 3/24/2021 2:50:06 PM
477
o 12:19 Ebpun i nia sia kanu Diutirunumi 32 p ayat 35 sia kanu Kitab Taurat. 12:20 matun nin i kaya nin kanu ginawa nin Nia nin maena sa basa a Grik na binetadan
sa waga na apuy i ulu nin. Ebpun i nia sia kanu Palibasan 25 ayat 21 taman sa 22 sia kanu
Kitab Zabur.
kanilan.” o 20 Tembu ba “Amaika ʼgkagutem su kuntela nu na pakan nu,
amaika pakainem na painemʼu. Ka amaika maitu na matun nin i kaya
nin kanu ginawa nin.” p 21 Na da kanu a benal mapatalaw kanu mawag
ka makin nu talaw su mawag sia makanggulalan kanu kanggalebekʼu sa
mapia.
Su Kapaginugut kanu ʼBpamegkamal 13 1 Na nia dait na paginugut kanu kanu ʼbpamegkamal kanu
dalepa. Kagina ebpun kanu Kadenan su kapegkamalʼilan a
entu enggu su Kadenan i minetad kanilan. 2 Tembu ba apia entain i
pedsungkang kanu ʼbpamegkamal na nia nilan pedsungkangen na
su pinamili nu Kadenan a inibetadʼin kanu entu a kamal. Na sabap
sa entu na masiksa su ʼbpamedsungkang a entu. 3 Na di man dait a
ikagilekʼu manga taw a penggalebek sa mapia su ʼbpamegkamal.
Ugaidʼa nia dait a magilek kanilan na su taw a penggalebek sa mawag.
Na amaika pegkiugan nengka sa di nengka ikagilek su ʼbpamegkamal
na enggula ka sa mapia ka mapamedta ka nilan pan kanu mapia a
entu a galebekʼengka. 4 Kagina su ʼbpamegkamal na silan su panunugun
nu Kadenan, a lekanu bun a kapianan. Ugaidʼa amaika enggula
kanu sa mawag na dait a magilek kanu kanilan ka aden kawagibʼilan
sa kasiksa nilan sa lekanu. Ka silan su panunugun nu Kadenan a
pedsiksa kanu manga taw a penggalebek sa mawag. 5 Kagina ka
maitu na paginuguti nu silan sa dikena bu sabap sa kaabungan
nu su kasiksan ka sabap sa katawan nu i entu ba i pakasugat a
penggulan.
6 Na entu bun ba i sabapʼin u ngintu ka pembayad tanu sa buwis
kagina su ʼbpamegkamal na silan su panunugun nu Kadenan a
penggulawasen nilan su kapenggulalan nilan kanu entu a galebekan
nilan. 7 Tembu ba inggay nu su ngin i dait a ibpagenggay. Su dait a
pembayad sa buwis na mayad sa buwis enggu kanu manga ped pan
a dait a pembayadan. Pagadatan su dait a ʼbpagadatan enggu su dait
menem a badtugen na badtugʼu.
Ruma 12 , 13
Magi NT Final draft.indb 477 3/24/2021 2:50:06 PM
478
q 13:9 Su manga kasuguan a nia na ebpun kanu Kinaliu 20 ayat 13 taman sa 15 enggu 17 enggu
kanu Diutirunumi 5 ayat 17 taman sa 19 enggu 2 r 1 sia kanu Kitab Taurat. 13:9 Ebpun i nia sia kanu Libitikus 19 ayat 18 sia kanu Kitab Taurat.
Su Kagkakalimua nu Uman i Isa
8 Nia dait kanu uman i isa sa lekitanu na dala utangʼin a dala nin
kabayadi nia tabia na su inibpaliugat a kagkakalimua nu uman i isa
kanu pedʼin. Kagina su malimu kanu pedʼin na ʼgkatuman nin su
kasuguan. 9 Na su manga kasuguan a “Da ka ʼgkiuga, da ka mangimatay,
da ka manegkaw, di ka maginagkay su ngin i aden kanu pedʼengka,” q
apeg den nu ped pan a kasuguan na naputus bu sa satiman a kasuguan
a “Ikalimu nengka su pedʼengka sa mana bun su kakalimu nengka kanu
ginawa nengka.” r 10 Na su taw a malimu na di enggalebek sa mawag
kanu pedʼin. Tembu ba su kakalimu na ʼgkatuman nin su kasuguan.
11 Dait a enggula nu i nia ka katawan nu i nia den ba su timpu
a dait a gemedam kanu. Ka su kutika nu kalipuasan na masupeg
den gaid sa lekitanu saguna kumin kanu timpu a kinabaluy tanu a
maginugut kanu Mapulu. 12 Su kalibutengʼu magabi na ʼgkapupus den
ka pakauma den su kalinawagʼu malamag, tembu ba dait a tagaken
tanu den su manga galebekʼu kalibutengan ka nia tanu den isangan
na su kanggula sa mapia a mabaluy a matalem tanu a manga taw a
nalusud kanu kaliwanagan. 13 Maguyag-uyag tanu sa mapia kagina
sekitanu na sia tanu den nalusud kanu kaliwanagan. Di tanu enggulan
i kanggalaw-galaw sa subela, kandalangutan, kamustakilan a galebek,
kanguda na ginawa, kapamagukag enggu kasekel sa dikena mapia.
14 Ka makin nia tanu isangan kanu ginawa tanu na su ula-ula a ebpun
kanu Isa al-Masih a Mapulu tanu enggu di tanu a benal unutan su
kamamanusiay a kiugʼu ginawa tanu.
Su Di Kasugat sa Kawagib kanu Lusud sa Tian 14 1 Na talima nu sa mapia su lusudʼu sa tian a malubay pamun
i saligʼin enggu di nu ipebpalawa amaika embidaya i itungan
nu pantag kanu ngin i dait enggu di dait a enggulan. 2 Upama, su ped
na ʼbpaginugut silan sa apia ngin a pegken na makan. Su ped menem
a malubay pamun i saligʼin na kamu bu i pegken nilan. 3 Na dili
Ruma 13 , 14
Magi NT Final draft.indb 478 3/24/2021 2:50:07 PM
479
s 14:11 Ebpun i nia sia kanu Kitab a Inisulatʼu Nabi Isayas 45 ayat 23. Mailay bun i nia sia kanu
Sulat kanu Manga Taw sa Pilipi 2 ayat 9 taman sa 11 sia kanu Kitab Injil.
pakabulugan nu taw a pegkan sa apia ngin su taw a di pegkan
kanu ped a embalangan na pegken. Na maitu bun ba, di bun wagiban
nu taw a di pegkan kanu ped a embalangan na pegken su taw a pegkan
sa apia ngin a pegken ka tinalima bun silan nu Kadenan. 4 Na entain ka
ba a pedsugat sa kawagib kanu panunugun nu ped? Su mapulu nin bu
i mataw lun milay u pakasuat sekanin atawa ka dili. Ugaidʼa makasuat
man sekanin ka tabangan sekanin nu Mapulu nin.
5 Na aden manga taw a sia sa kanilan na aden labi a balapantag a
gay kumin kanu manga ped a gay enggu aden bun manga taw
a mamagidsan bun su langun nu gay. Na sia den kanu taw su entu
u ngin i kailay nilan lun sa dala kandua-dua nilan lun. 6 Na su manga
taw a ʼbpaginugut sa aden gay a labi a balapantag kumin kanu ped a
gay na penggulan nilan i entu a makasuat kanu Mapulu. Na maitu bun
ba su taw a ʼbpaginugut sa mapakay a makan su apia ngin a pegken
na penggulan nin bun su entu a makasuat bun kanu Mapulu sabap sa
ipedsukul-sukulʼin bun i entu kanu Kadenan. Na maitu bun ba kanu taw
a di pegkan kanu ped a embalangan nu pegken na penggulan nin bun
su entu a makasuat kanu Mapulu ka ipedsukul-sukulʼin bun i entu kanu
Kadenan.
7 Na dala man isa sa lekitanu a ʼbpaguyag-uyag atawa ka pebpatay
asalʼa masuatʼin i ginawa nin. 8 Ka u ʼbpaguyag-uyag tanu man na
ʼbpaguyag-uyag tanu sa kapanunuat tanu kanu Mapulu. Na maitu bun
ba u pebpatay tanu na pebpatay tanu sa kapanunuat tanu kanu Mapulu
ka enggu apia ʼbpaguyag-uyag tanu atawa ka pebpatay tanu na sia
tanu bun kanu Mapulu. 9 Ka nia ba man i sabapan a kinapatay nu Isa
al-Masih enggu kinambibiagʼin ʼbpaluman na asalʼa mabaluy sekanin a
Mapulu sia kanu manga bibiag enggu sia kanu namamatay.
10 Tembu ba di tanu pakabulugan enggu sugaten sa kawagib su lusud
tanu sa tian kagina langun tanu na semangul bun kanu kukuman nu
Kadenan 11 a mana bun su nakadalem kanu kitab a
“Saki su Kadenan a Mapulu taman sa taman, na ibpasad ku i
langun na taw na semugiud sa laki
enggu ipangimbenalʼilan i saki su Kadenan.” s
Ruma 14
Magi NT Final draft.indb 479 3/24/2021 2:50:08 PM
480
12 Nia nin maena na langun tanu na mauma tanu bun sia kanu adapan
nu Kadenan su langun nu penggalebeken tanu.
Su Di Kapangaden sa Kadsabapan na Kambaladusa nu Lusud sa Tian
13 Kagina ka maitu na di tanu den sugaten sa kawagib su uman i isa sa
lekitanu ka makin nia tanu enggulan na abungan tanu i makaaden tanu
sa kadsabapan na kandusa nu lusud tanu sa tian. 14 Na sia luyud kanu
Mapulu a su Isa al-Masih na natalatantu ku i dala pegken a di mapakay
a kanen. Ugaidʼa amaika su taw ka sia sa lekanin na di mapakay a kanen
su pegken a entu, na di dait a kanen nin su entu. 15 Na amaika sabap
kanu pegken nengka ka pegkalat i ginawa nu lusudʼengka sa tian na
nia nin maena na dikena den pakaluyud sa kapegkalimu su penggulan
nengka a entu. Na di ka semuguti sa mabinasa su lusudʼengka sa tian
sabap bu kanu pegken nengka kagina isa bun sekanin a sabapan sa
kinanggihadʼu Isa al-Masih kanu umulʼin. 16 Tembu ba apia nia nin
kaaden i mapia sa leka su entu na di ka penggula amaika kadsabapan
na kadtalu nu ped a taw sa dikena mapia. 17 Kagina sia kanu kapendatu
nu Kadenan na dikena makapantag kanu manga pegken atawa ka
kabpanginem ka pantag kanu kaikelasan, kalilintad enggu kagalaw a
ibpagenggay nu Suti a Ruh. 18 Na apia entain a taw a penggalebekan nin
su Isa al-Masih a aden sa lekanin su manga maitu ba a ukit na pakasuat
sekanin kanu Kadenan enggu kanu manga taw.
19 Tembu ba nia tanu paginapasen na kanggula tanu sa makalilintad
kanu uman i isa enggu makapagkabagel kanu uman i isa. 20 Di tanu
enggulan i sabap bu kanu pegken tanu na mabinasa su galebekan nu
Kadenan. Ka apia ngin man a pegken na mapakay a kanen ugaidʼa di
mapia amaika makandusa su lusudʼengka sa tian sabap kanu pegken
nengka. 21 Nia dait na amaika su kakan sa sapu atawa ka kainem sa
makalangut atawa ka kanggula sa apia ngin ka punan a kandusa nu
pedʼengka na di ka penggula su entu. 22 Na apia ngin i paginugutʼengka
pantag sa entu na lekanu bun den i entu kanu Kadenan. Ka sangat den
man i kapia nin kanu taw amaika dala kandua-dua nin kanu ngin i
ʼbpaginugutan nin a mapia. 23 Ugaidʼa apia entain i aden kandua-dua nin
inunta na kineman bun na pakandusa ka nia nin maena na su kapegkan
nin na dikena den pakaluyud kanu ngin i paginugutʼin. Kagina apia ngin
man i enggulan a dikena pakaluyud kanu paginugut tanu na kabaladusan.
Ruma 14
Magi NT Final draft.indb 480 3/24/2021 2:50:10 PM
t 15:3 Mailay i nia sia kanu Manga Sengal u 69 ayat 9 sia kanu Kitab Zabur. 15:9 Mailay i nia sia kanu Manga Sengal 18 ayat 49 sia kanu Kitab Zabur.
481
Su Kanggula sa Ngin i Makagkapia kanu Ped a Taw 15 1 Na sekitanu a mabagel den i saligʼin na dait a edsabalan tanu
su manga lusud tanu sa tian a malubay pamun i saligʼin sia kanu
ngin i kalubayan nilan. Di tanu enggulan su endaw bu i pakasuat kanu
ginawa tanu. 2 Nia dait a enggulan nu uman i isa sa lekitanu na endaw
i makagkapia kanu manga ped tanu enggu edtabangan tanu silan kanu
kagkabagelʼu saligʼilan. 3 Ka apia man su Isa al-Masih na dikena nia nin
pinggula u ngin i pakasuat kanu ginawa nin ka mana bun su nakadalem
kanu kitab a “Hu Kadenan ku, na uman ka nilan ʼbpagumpaken na
timbang a saki i ʼbpagumpaken nilan.” t 4 Na langun man a nakasulat
kanu kitab na inisulat i entu asalʼa makapamandu sa lekitanu ka enggu
maaden sa lekitanu su inam sia makanggulalan kanu kasabal enggu
kabagelʼu manggiginawa a pakaenggay nu nakadalem a entu kanu kitab.
5 Na pangeni-ngenin ku kanu Kadenan a ʼgkabpunan nu kasabal enggu
kabagelʼu manggiginawa sa tabangan kanu nin sa makapaguyag-uyag
kanu sa aden kalilintadʼin kanu uman i isa sa lekanu sia luyud kanu Isa
al-Masih 6 asalʼa makapagisa-isa kanu sa kapugi kanu Kadenan a Ama nu
Mapulu tanu a su Isa al-Masih a Kadenan nin bun.
Su Mapia a Tutuma kanu manga Taw a Dikena-Yahudi
7 Kagina ka maitu na taliman sa mapia nu uman i isa su pedʼin a
mana bun su kinatalima nu Isa al-Masih sa lekanu ka enggu mapugi su
Kadenan. 8 Ka nia ku madtalu sa lekanu na su Isa al-Masih na nabaluy
a panunugun kanu manga taw a Yahudi ka enggu mailay su katidtu nu
Kadenan sa tumanen nin su ngin i inibpasadʼin kanu manga kalukesan
nami 9 enggu kanu manga taw menem a dikena-Yahudi na mapugi nilan
su Kadenan sabap kanu lat a nanamʼin. Ka mana bun su nakadalem
kanu kitab a
“Kagina ka maitu na pugin ku seka sia kanu kaadapan
nu manga taw a dikena-Yahudi
enggu edsengal aku sa kapugi kanu ingala nengka.” u
10 Pidtalu bun kanu kitab i
Ruma 15
Magi NT Final draft.indb 481 3/24/2021 2:50:11 PM
v 15:10 Mailay i nia sia kanu Diutirunumi 32 w ayat 43 sia kanu Kitab Taurat. x 15:11 Mailay i nia sia kanu Manga Sengal 117 ayat 1 sia kanu Kitab Zabur. 15:12 tupu nu Yisi Su Yisi sia a nalabit na su ama nu Daud. Na su nadtalu a nia a endatu kanu
y manga taw a dikena-Yahudi na su Isa al-Masih a tupu nu Daud. 15:12 Ebpun i nia sia kanu Kitab a Inisulatʼu Nabi Isayas 11 ayat 10.
482
“Sekanu a manga a taw a dikena-Yahudi na enggalaw-galaw
kanu a kapedʼu manga taw nu Kadenan.” v
11 “Langun nu a manga taw a dikena-Yahudi na pugi nu
su Kadenan a Mapulu.
Pugin sekanin nu langun nu taw!” w
12 Na pidtalu bun nu Nabi Isayas i
“Ebpun kanu tupu nu Yisi su makatindeg a endatu kanu
manga taw a dikena-Yahudi; x
sia sa lekanin su inamʼu manga taw a dikena-Yahudi.” y
13 Na pangeni-ngenin ku kanu Kadenan a ʼbpagenggay sa inam sa
ipagedamʼin sa lekanu su tidtu-tidtu a kagalaw enggu kalilintad sia kanu
kapedsaligʼu ka enggu mangiseg su inamʼu sia makanggulalan kanu
kabarakatʼu Suti a Ruh nu Kadenan.
14 Manga lusud ku sa tian, na ʼgkasisigulu ku kanu ginawa ku i
linemangkap sa lekanu su langun nu mapia enggu ilemu taman sa
magaga nu den mamapata su uman i isa sa lekanu. 15 Ugaidʼa apia
ka maitu na inisulat ku den sa maliwanag a patadem sa lekanu su
ngin i manga dait, sabap kanu limu nu Kadenan a inenggay nin sa
laki 16 sa kinabaluy nin sa laki sa masugu nu Isa al-Masih kanu
manga taw a dikena-Yahudi. Na su galebekan ku kanilan na su
kabpangusiat kanu Mapia a Tutuma a ebpun kanu Kadenan. Na su
galebekan ku a nia na mana bun i entu kanu galebekan nu ʼbpangurban
asalʼa su manga taw a dikena-Yahudi na iling-ilingʼu kurban na
matalima silan sia kanu Kadenan a nasuti silan sia nakanggulalan
kanu Suti a Ruh. 17 Kagina ka maitu na makamamasela ku su Isa
al-Masih sia kanu galebekan ku kanu Kadenan. 18 Ka dala man
makamamasela ku a liu kanu ngin i pinggalebekʼu Isa al-Masih a
sia nakanggulalan sa laki, magidsan pan i sia kanu kangadtalu ku
enggu galebek ku ka enggu makapapaginugut su manga taw a
dikena-Yahudi 19 sia makanggulalan kanu kabarakatʼu Suti a Ruh
nu Kadenan enggu kanu manga tanda a kagaipan. Tembu ba iganat
Ruma 15
Magi NT Final draft.indb 482 3/24/2021 2:50:12 PM
z 15:19 Su Awrusalim na nia bun b a a su Jerusalem sa Israil. 15:21 Ebpun i nia sia kanu Kitab a Inisulatʼu Nabi Isayas 52 ayat 15.
483
sa Awrusalim z taman den kanu embala-bala a dalepa sa Ilirikum
na nalapat ku den mangusiat sa kanu Mapia a Tutuma pantag kanu
Isa al-Masih. 20 Na nia ku man kahanda na makapangusiat ku su
Mapia a Tutuma pantag kanu Isa al-Masih kanu manga dalepa a dala
pamun makakineg pantag sa lekanin, dikena kanu manga dalepa
a napangusiatan den pantag sa lekanin ka enggu dikena nia ku
makapapanalus su galebekan a naludsuan den nu ped a taw. 21 Ka mana
bun man su nakadalem kanu kitab a
“Mailay sekanin nu manga taw a da kapayagi pantag sa lekanin
enggu katuntayan sekanin nu manga taw a da kapanudtuli
pantag sa lekanin.” a
Su Kahanda ni Bulus sa Kabpelu nin sa Ruma
22 Na entu ba i sabapʼin u ngintu ka di aku babaya pakasan sa
lekanu san sa Ruma ka nangusiat aku pan kanu nia ba a manga
dalepa. 23-24 Ugaidʼa kagina ka da den manggalebek ku sia saguna na
ʼgkapangingalap ku i mamakapagilaya tanu sa kasan ku amaika lemu
aku den sa Espanya. Saleta na nakapila lagun den i kapegkiug ku
pedsan sa lekanu. Na katawan ku i magalaw aku sa kanu kapamagilaya
tanu san apia mangagan aku bu san. ʼGkapangingalap ku bun i
katabangan aku nu sa katalus ku sa Espanya. 25 Ugaidʼa lemu aku
muna sa Awrusalim ka enggu ku makasigkil lu su manga tabang kanu
manga taw a ʼbpamaginugut. 26 Kagina ʼgkalinian a benalʼu manga
lusud tanu sa tian sa Masidunia enggu Akaya i kadtabangan nilan su
manga miskinan a ʼbpamaginugut lu sa Awrusalim. 27 Na ʼgkalilinian
nilan a benal penggula su nia ka nia nin man kabantang na masela a
benal i tademan nilan kanu manga lusud tanu sa tian sa Awrusalim.
Ka amaika su manga taw a dikena-Yahudi ka naumunan silan kanu
dikena matakapala a palihala a ebpun kanu Suti a Ruh na dait bun a
edtabangan nilan su manga Yahudi sa matakapala a palihala. 28 Na
amaika makasigkil ku den su nalimud a manga tabangʼilan lu kanu
manga lusud tanu sa tian sa Awrusalim na makaaut aku den sa lekanu
sa kabpawang ku sa Espanya. 29 Na katawan ku i su kasan ku sa
Ruma 15
Magi NT Final draft.indb 483 3/24/2021 2:50:12 PM
b 16:3 Akila Mailay bun su makapantag kani Akila enggu su kaluma nin a si Prisila sia kanu
Manga Pinggalebekʼu Manga Sinugu nu Isa al-Masih c 18 sia kanu Kitab Injil. 16:7 Su nia a ayat na nabilanggu si Bulus sabap kanu kabpangusiatʼin kanu Mapia a Tutuma
pantag kanu Isa al-Masih.
484
lekanu na matalima tanu langun su dala kulangʼin a palihala a ebpun
kanu Isa al-Masih.
30 Manga lusud ku sa tian, na aden ʼbpangenin ku sa lekanu. Na
sabap kanu Mapulu tanu a su Isa al-Masih enggu kanu limu nu
Suti a Ruh na ʼbpangenin ku i tabangi aku nu mangeni-ngeni kanu
Kadenan 31 sa ilipuas aku nin kanu kapamungkaidʼu manga taw a
dikena ʼbpamaginugut sa dalepa a Yudia enggu taliman sa mapia
nu ʼbpamaginugut lu sa Awrusalim su tabang a nia a ipedsigkil ku
kanilan. 32 Na amaika maitu, u miug su Kadenan na magalaw aku sa
kasan ku sa lekanu taman sa makapangintelenen aku a kapedʼu. 33 Na
pangeni-ngenin ku i langun nu na tapiden nu Kadenan a ʼgkabpunan nu
kalilintad. Amin.
Su manga Salam 16 1 Na ipapegkilala ku sa lekanu su lusud tanu sa tian a babay a si
Pibi, isa sekanin a ʼgkasaligan kanu umpungan nu ʼbpamaginugut
sa dalepa a Kinkiria. 2 Na talima nu sekanin a ʼbpaginugut kanu
Mapulu sa ukit a katalima nu ʼbpamaginugut kanu pedʼin. Edtabangi
nu sekanin kanu apia ngin a nasisita nin san sa lekanu ka masela gaid i
nakadtabangʼin sa laki taman kanu madakel a taw.
3 Isalam aku nu bun kani Akila b enggu kanu kaluma nin a si Prisila a
kapedʼami bun a gumagalebek sia kanu Isa al-Masih. 4 Silan su manga
taw a timbang a inisigkilʼilan su umulʼilan sabap sa laki. Na dikena
bu saki i pakadsukul-sukul kanilan ka apeg den nu manga umpungan
nu ʼbpamaginugut a dikena-Yahudi. 5 Isalam aku nu bun kanu
ʼbpamaginugut a pendidilimudan kanu walay ni Prisila enggu Akila.
Salam bun kanu papedtayan ku a si Ipinitus. Sekanin i muna-muna a
naginugut kanu Isa al-Masih kanu prubinsia a Asia. 6 Salam bun kani
Mariam a ʼbpaginapas a benal pedtabang sa lekanu. 7 Isalam aku nu
bun kani Andruniku enggu Yunia a manga pagidsan ku bun a Yahudi
a naped ku sa bilangguan. c Silan pan i nangauna maginugut kanu Isa
al-Masih kumin sa laki enggu katawan a benal silan nu manga sinugu
Ruma 15 , 16
Magi NT Final draft.indb 484 3/24/2021 2:50:13 PM
485
nu Isa al-Masih. 8 Isalam aku nu bun kani Ampliatus a papedtayan ku
sia kanu Mapulu tanu. 9 Salam bun kani Urbanus a pagidsan tanu bun a
gumagalebek sia kanu Isa al-Masih taman kanu papedtayan ku a pakat
a si Istakis. 10 Maitu bun, salam bun kani Apilis a pakasuat kanu Isa
al-Masih taman den kanu sakatiwalayan ni Aristubulus. 11 Salam bun
kani Hirudiun a pagidsan ku a Yahudi taman kanu manga lusud tanu sa
tian sa paginugut kanu sakatiwalayan ni Narsisus.
12 Isalam aku nu bun kani Tripina enggu Tripusa a manga
gumagalebek bun kanu Mapulu. Salam bun kanu papedtayan ku a
pakat a si Pirsisa, masela a benal i nakadtabangʼin sia kanu galebekan
kanu Mapulu. 13 Salam bun kani Rupus a pinamili sia kanu Mapulu
taman den kanu ina nin a timbang a ina ku bun. 14 Maitu bun, isalam
aku nu bun kani Asinkritus, Pligun, Hirmis, Patrubas enggu kani
Hirmas taman kanu manga lusud tanu bun sa tian a manga kapedʼilan.
15 Salam bun kani Pilulugus enggu Yulia taman kani Nirius apegʼu
suledʼin a babay enggu kani Ulimpas taman den kanu ʼbpamaginugut a
kapedʼilan.
16 Na salamen na uman i isa i pedʼin sia luyud kanu kinasuti lun
nu Kadenan. Pedsalamen kanu bun nu langun na umpungan nu
ʼbpamaginugut kanu Isa al-Masih sia.
17 Manga lusud ku sa tian, pangingati nu su manga taw a ʼbpangaden
sa kabpipitas enggu papedsibay sa lekanu sia makanggulalan kanu
ibpamandu nilan a sungkang kanu manga tidtu a panduan a natalima
nu. Pangabungi nu a benal silan. 18 Ka su maitu ba a manga taw na
dikena silan gumagalebek kanu Mapulu tanu a su Isa al-Masih ka nia
nilan ʼbpaginugutan na kanu kanilan bu a kiug. Na sia makanggulalan
kanu manga mapia enggu mamis a kangadtalu nilan na pakapasibay
nilan su manga taw a paidu i nasabutan nin. 19 Na ʼgkagalaw aku a benal
sa napayag den kanu langun su katulangedan nu sa kabpaginugut kanu
Mapulu. Ugaidʼa nia ku kalinian na ʼgkategel kanu sia kanu ngin i mapia
enggu abungi nu su ngin i mawag. 20 Na su Kadenan a ʼbpagenggay
sa kalilintad na di den gaid mauget na ipatalaw nin sa lekanu su
kapegkagaga nu Datu na Giadsal. San sa lekanu su da idsan nin a limu
nu Mapulu tanu a su Isa al-Masih.
21 Pedsalamen kanu bun ni Timuti a kaped ku a gumagalebek sia kanu
Mapulu enggu si Lusius, Yasun enggu Supatir a manga pagidsan ku bun
Ruma 16
Magi NT Final draft.indb 485 3/24/2021 2:50:14 PM
d 16:24 Su nia ba a ayat na dala makabetad kanu ped kanu danden a nakasulat sa basa a Grik.
486
a Yahudi. 22 (Saki menem si Tirsius a nasugu semulat kanu nia ba a sulat.
Pedsalamen ku bun sekanu sia luyud kanu Mapulu tanu).
23 Pedsalamen kanu bun ni Gayus a pedtuganul sa laki sia enggu
kanu umpungan nu ʼbpamaginugut a pendidilimudan kanu walay
nin. Na maitu bun si Irastu a pedtuganul sa kuleta nu siudad enggu su
suled tanu sa paginugut a si Kuartus na pedsalamen kanu nilan bun.
24 Palihalan kanu langun nu Mapulu tanu a su Isa al-Masih. Amin. d
Su Pugi kanu Kadenan
25 Pugin su Kadenan a papegkabagel kanu saligʼu a sia luyud kanu
Mapia a Tutuma a inipangusiat ku sa lekanu pantag kanu Isa al-Masih.
Su Mapia a nia a Tutuma na nakapagena a kahanda nu Kadenan sa kanu
nauget den a timpu 26 ugaidʼa saguna na inipayag den sia nakanggulalan
kanu manga inisulatʼu manga nabi sia luyud kanu ngin i inisugu nu
Kadenan a Mapulu a da taman nin asalʼa su langun na bangsa na
makapaginugut sa lekanin sia makanggulalan sa kasalig lun. 27 Na su
Kadenan bu i pakataw kanu langun-langun. Pugin sekanin taman sa
taman sia makanggulalan kanu Isa al-Masih. Amin.
Wassalam
Ruma 16
Magi NT Final draft.indb 486 3/24/2021 2:50:14 PM
487
Ika-isa a Sulat
kanu Manga Taw
sa Kurintu
Magi NT Final draft.indb 487 3/24/2021 2:50:14 PM
488
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus a pinamili nu Isa al-Masih a masugu nin
asalʼa makapayag su Mapia a Tutuma kanu manga taw. Na su kinapamili nu
Isa al-Masih lun na sa ukit a kinabpapayagʼin lun sia kanu lalan ʼbpawang
sa dalepa a Damaskus a mailay su entu sia kanu Manga Pinggalebek 9 ayat
1 taman sa 22 sia kanu Kitab Injil. Su nia a sulat na bedtuan sa Ika-isa a
Sulat kanu Manga Taw sa Kurintu. Lu i nia pakatumpa kanu lumpukan nu
ʼbpamaginugut sa dalepa a Kurintu a pinangusiatan nin kanu Mapia a Tutuma.
Su kinasulatʼi Bulus sa nia na sia kanu pageletan nu manga lagun a 54 enggu
55 ulian nu kinambata kanu Isa al-Masih. Na lu natabu si Bulus sa kinasulatʼin
sa nia kanu dalepa a Ipisu a sakupʼu Turkey sa saguna a timpu.
Su Kurintu kanu entu a timpu na isa kanu manga masela a siudad sa prubinsia
a Akaya a sakupʼu Greece sa saguna a timpu. Su nia a siudad na badtug sa kapia
na manga dagangan enggu mapia i kapendagang-dagang lu tembu madakel
a taw a ebpun kanu embala-bala a dalepa i ʼbpagabpet ʼbpelu sa Kurintu.
Ugaidʼa su nia a dalepa na kilala bun su manga taw nin sa kapenggalebek sa
kamustakilan enggu madakel i pegkakadenanen a pedsimban nilan.
Nia kahanda ni Bulus sa kinasulatʼin sa nia na asalʼa mambitiala nin kanu
lumpukan nu ʼbpamaginugut lu su makapantag kanu manga lidu na ginawa
nilan enggu su manga idsa na ginawa nilan taman sa mapamandu nin silan
sa ukit a kapaguyag-uyag sia luyud kanu Isa al-Masih. Nia masela a naliduan
na ginawa ni Bulus na su kinambad-badʼu lumpukan nu ʼbpamaginugut lu
ka nia balapantag kanilan na u entain i ʼgkaunutan nilan a mangulu kanilan.
ʼGkaliduan na ginawa nin bun su manga kamustakilan a penggalebeken nu
pedʼilan bun kanu lumpukan. Maitu bun su lidu na ginawa makapantag kanu
kabpangaluma enggu su tiwalayan nu babay-mama taman kanu manga pegken
a ibpagapal kanu pegkakadenanen. Ibpamandu bun ni Bulus kanu lumpukan nu
ʼbpamaginugut lu su dait a ukit a kasimba kanu Kadenan, su makapantag kanu
ibpagenggay nu Ruh nu Kadenan enggu su kambibiag ʼbpaluman nu namamatay.
Na nia muntusʼu sulatʼi Bulus a nia na ipebpayagʼin su da idsan nin a
kapegkalimu nu Kadenan a inenggay nin kanu manga taw nin. Kagina apia
mabagel paman i saligʼu taw enggu pakagaga penggula sa kagaipan na da bun
katagan nin amaika dala sa lekanin su kakalimu. Ka sia man kanu adapan nu
Kadenan na nia balapantag sa langun na su kagkakalimua nu uman i isa.
Magi NT Final draft.indb 488 3/24/2021 2:50:15 PM
489
a 1:1 napamili a masugu Na nia nin maena na napamili a masugu sa kapayapat kanu Mapia a
Tutuma. Liu si Bulus kanu nangauna a sapulu enggu dua a pinamili nu Isa al-Masih kanu sia pan
b sekanin sa dunia. 1:3 Ama tanu a su Kadenan Su langun nu taw a ʼbpaginugut kanu Kadenan na mapakay
a edtalun sa nabaluy a wata nu Kadenan. Madakel pan i kasabutan tanu makapantag kanu
Ama tanu a su Kadenan sia kanu Maena nu Mangadalem a Kadtalu kanu Kitab a mailay kanu
c kapupusan nu nia a kitab. 1:7 Suti a Ruh Nia ba su Ruhhul Allah atawa ka su Suti a Ruh nu Kadenan. Madakel pan i
kasabutan tanu makapantag kanu Suti a Ruh sia kanu Maena nu Mangadalem a Kadtalu kanu
Kitab a mailay kanu kapupusan nu nia a kitab.
Su Salam 1 1 Salam sa lekanu. Saki si Bulus a napamili a masugu a nu Isa
al-Masih sia luyud kanu kahanda nu Kadenan. Kaped ku bun si
Sustinas a lusud tanu sa tian sa paginugut. 2 Su nia a sulat na san
pakatumpa sa lekanu a lumpukan nu ʼbpamaginugut kanu Kadenan sa
dalepa a Kurintu. Na nabaluy kanu a manga taw nu Kadenan a nasuti
sabap kanu kinaisa nu kanu Isa al-Masih apeg den nu langun nu taw
kanu embala-bala a dalepa a pedsimba sia makanggulalan kanu ingala
nu Isa al-Masih a Mapulu tanu. 3 San sa lekanu su da idsan nin a limu
enggu kalilintad a ebpun kanu Ama tanu a su Kadenan b enggu kanu
Mapulu tanu a su Isa al-Masih.
4 Na tatap ku sekanu ipedsukul-sukul kanu Kadenan sabap kanu inenggay
nin sa lekanu sia kanu kinaisa nu kanu Isa al-Masih sia luyud kanu da
idsan nin a limu nin. 5 Ka madakel i natalima nu a kapianan sia kanu
Isa al-Masih, lusud den lu ba su kadtalu enggu katuntay kanu bantang.
6 Sabap sa entu na ʼgkailay sa lekanu i su inipamandu nami pantag kanu
Isa al-Masih na benal. 7 Tembu ba di kanu ʼgkulang kanu langun na nasisita
nu a kapegkagaga a ebpun kanu Suti a Ruh c nu Kadenan gagalu na
kabpangingapa nu kanu kambalingan nu Mapulu tanu a su Isa al-Masih sia
sa dunia. 8 Na pagkabagelen nin bun su saligʼu taman sa kapupusan asalʼa
di kanu katilan kanu gay a kambalingan nu Mapulu tanu a su Isa al-Masih.
9 Na su Kadenan na matidtu, sekanin i namili sa lekanu ka enggu kanu
maisa kanu Tunggalʼin a su Isa al-Masih a Mapulu tanu.
Su Dait a Kapamagisa-isa nu ʼBpamaginugut
10 Manga lusud ku sa tian, sia kanu ingala nu Mapulu tanu a su
Isa al-Masih na ʼbpangenin ku sa lekanu i pamagisa-isa kanu sia sa
1 Kurintu 1
Magi NT Final draft.indb 489 3/24/2021 2:50:15 PM
490
d 1:12 Su Kipas na ped a ngala ni Pitru. Kipas na basa a Hibru Aramaik. Su Pitru menem na basa
a Grik. Su dua a nia a ngala n e a nia nin maena na watu. 1:19 Mailay i nia sia kanu Kitab a Inisulatʼu Nabi Isayas 29 ayat 14.
lekanin, da kanu ʼbpipitas ka makin kanu pamagisa-isa sa itungan
enggu kahanda. 11 Na pedtalun ku i nia sa lekanu sabap sa napanudtul
sa laki nu manga kapedʼi Klui i di kanu ʼbpamagayun. 12 Su ped kun sa
lekanu, na nia nin kadtalu na “Sia aku kani Bulus.” Su ped menem na
“Sia aku kani Apulus.” Aden bun kun pedtalu sa “Sia aku kani Kipas” d
enggu aden bun kun pedtalu sa “Sia aku kanu Masih.” 13 Ngintu, su Isa
al-Masih na nabad-bad besen? Ngintu, saki ba i initutuk kanu kayu a
pinambalawaga sabap sa lekanu? Atawa ka kanu ingala ku i kinasalawat
sa lekanu?
14 Pedsukul-sukul aku kanu Kadenan ka dala nasalawatan ku
sa lekanu nia tabia na si Krispu enggu si Gayus. 15 Tembu ba dala
makadtalu sa lekanu sa sinalawatan kanu sia kanu ingala ku.
16 (Nasalawatan ku bun besen si Istipanas enggu su sakambinabatan
nin ugaidʼa liu sa entu na da den katanudan ku a nasalawatan ku.)
17 Ka dikena man nia sinuguan nu Isa al-Masih sa laki i kapanalawat
ka nia nin sinuguan sa laki na su kapangusiat kanu Mapia a Tutuma.
Na penggalebeken ku su entu sa dikena sa ukit a kategel sa kadtalu ka
enggu di kaawan na katagan su kabpangusiat ku pantag kanu kinapatay
nu Isa al-Masih kanu kayu a pinambalawaga.
Su Isa al-Masih su Ilemu enggu su Kabarakatʼu Kadenan
18 Na su guna-guna man nu kinapatay nu Isa al-Masih kanu kayu a
pinambalawaga na kababalan kanu manga taw a makaidtug sa naraka
ugaidʼa sa lekitanu a malipuas na kabarakatan nu Kadenan su entu.
19 Ka nia man nakadalem kanu kitab na
“Binasan ku su ilemu nu balaitungan
enggu awan ku sa katagan su kasabutʼu mangategel.” e
20 Na endaw den basi su manga balaitungan, su ʼbpamamandu sa
kasuguan apeg den nu mangategel endalawana sia kanu dunia? Dikena
ba inipailay den nu Kadenan i su kabalaitungan sa dunia na kababalan?
21 Ka sia man luyud kanu ilemu nu Kadenan na da nin suguti a makilala
sekanin nu manusia sia makanggulalan kanu ilemu nu dunia. Tembu
ba makin nia nin pigkahanda na ilipuasʼin su apia entain a taw sia
1 Kurintu 1
Magi NT Final draft.indb 490 3/24/2021 2:50:15 PM
491
f 1:21 Su inipangusiat sia na su Mapia a Tutuma pantag g kanu Isa al-Masih. h 1:22 Grik Su manga taw a Grik na isa bun silan kanu manga taw a dikena-Yahudi. 1:31 Mapulu Mailay i nia sia kanu Kitab a Inisulatʼu Nabi Yaramias 9 ayat 24. Ugaidʼa su
Mapulu sia a pedtalun ni Bulus na su Isa al-Masih.
makanggulalan kanu kapaginugutʼilan kanu inipangusiat f kanilan
sa apia nia nin kaaden i sia kanu kapegkailay nu ped a manga taw
na kababalan su entu. 22 Ka su manga taw a Yahudi na di maginugut
u dala mailay nilan a tanda a kagaipan enggu su manga taw menem
a Grik g na nia nilan ʼgkapapangilay na ilemu. 23 Ugaidʼa su
ibpangusiatʼami na su Masih a initutuk kanu kayu a pinambalawaga
a sia kanu manga taw a Yahudi na pakasungkang kanu ginawa
nilan su entu enggu sia menem kanu manga taw a dikena-Yahudi
na kababalan su entu. 24 Ugaidʼa sia kanu manga taw a pinamili nu
Kadenan a makapaginugut sa lekanin magidsan pan i Yahudi atawa ka
dikena-Yahudi na ilemu nu Kadenan su entu enggu kabarakatan nin.
25 Kagina sia kanu itungan nu manga taw a entu a kababalan kun a
kahanda nu Kadenan na labi lawan pan kanu ilemu nu manusia enggu
su kataw nilan lun a kalubayan nu Kadenan na mabagel pan kumin
kanu bagelʼu manusia.
26 Manga lusud ku sa tian, nia nu ʼgkakalendem na su kambebetadʼu
kanu timpu a kinaenggatʼu Kadenan sa lekanu sa kapaginugut, na
paidu bu sa lekanu i madtalu a balaitungan sa kanu mata nu taw. Paidu
bu sa lekanu i madtalu a pakagaga enggu nakabpun kanu balabansa
a manga taw. 27 Ugaidʼa pinamili man nu Kadenan su manga taw a
madtalu a dala itungan nin ka enggu nin pakapagkaya su manga taw
a balaitungan sa dunia. Pinamili nin su madtalu a manga malubay
ka enggu nin pakapagkaya su manga taw a mabagel sa dunia.
28 Pinamili nu Kadenan su manga taw a papegkabulugan ka enggu
nin ʼgkaawan sa katagan su manga taw a pegkilalan sa dunia. 29 Ka
amaika maitu na dala taw a makamamasela kanu adapan nu Kadenan.
30 Na su Kadenan man i sabapan a kinaisa tanu kanu Isa al-Masih
a nabaluy a ilemu nin sia sa lekitanu a mana su kinatimbangʼin sa
lekitanu sa ikelas, kinasuti nin sa lekitanu enggu kinapalipuasʼin
sa lekitanu kanu kabaladusan. 31 Tembu ba mana bun su nakadalem
kanu kitab a “Apia entain i miug emamasela na nia nin imamasela
na su ngin i pinggula nu Mapulu.” h
1 Kurintu 1
Magi NT Final draft.indb 491 3/24/2021 2:50:15 PM
492
i 2:1 inipangusiat sa lekanu su nakapagena a kahanda nu Kadenan Na nia ukit a kadtalu lun
kanu ped a inisulat na inipangusiat sa lekanu j su pantag kanu Kadenan. 2:9 Mailay i nia sia kanu Kitab a Inisulatʼu Nabi Isayas 52 ayat 15; 64 ayat 4.
Su Kinapayagʼi Bulus kanu Kinatutuk kanu Isa al-Masih
kanu Kayu a Pinambalawaga 2 1 Manga lusud ku sa tian, na mana bun su kinasan ku sa lekanu
na dikena ku inipangusiat sa lekanu su nakapagena a kahanda nu
Kadenan i sa ukit a kategel sa kadtalu atawa ka ilemu. 2 Kagina tinantu
ku den kanu ginawa ku i dala ped a ipamandu ku sa lekanu nia tabia na
u ngin bu i pantag kanu Isa al-Masih enggu su kinatutuk lun kanu kayu
a pinambalawaga. 3 Na sineman aku sa lekanu sa aden kalubayan ku
enggu pegkegkelʼa gilek. 4 Na su kangadtalu ku enggu su kabpangusiat
ku sa lekanu na dikena sa ukit a kategel sa kadtalu a ebpun kanu ilemu
nu manusia ka su Suti a Ruh mismu i napaamad kanu ibpangusiat ku sia
nakanggulalan kanu kabarakatʼin 5 asalʼa su kasaligʼu na dikena sabap
kanu kategelʼu manusia ka sabap kanu kabarakatʼu Kadenan.
Su Ilemu nu Kadenan
6 Na apia ka maitu na ʼbpamandu kami bun sa manga ilemu kanu
manga taw a tidtu a pedsalig ugaidʼa dikena ilemu a ebpun sa dunia
atawa ka kanu ʼbpamegkamal lun a natatalanged a ʼgkapupus i bagelʼin
7 ka nia nami ibpamandu na su ilemu nu Kadenan a su nakapagena a
kahanda nin sa nauget den a timpu. Na inadilʼin su entu a ilemu unan
pan nu kinapangaden ka enggu tanu makaampit kanu sigay nin. 8 Na
su nia a ilemu na dala isa bu a nakatuntay lun kanu ʼbpamegkamal sa
dunia ka u mana bu man ka natuntayan nilan na di nilan itutuk kanu
kayu a pinambalawaga su Mapulu a lekanin su langun na sigay. 9 Na
mana bun su nakadalem kanu kitab a dala man nakailay atawa ka
nakakineg atawa ka nakapagitung kanu manga inadilʼu Kadenan kanu
manga taw a pegkalimu lun. j
10 Ugaidʼa inipayagʼu Kadenan su entu sa lekitanu sia nakanggulalan
kanu Suti a Ruh nu Kadenan. Ka dala man di ʼgkatawan nu Suti a Ruh
nin apia su madalem a kahanda nu Kadenan. 11 Ka mana bun su taw, na
dala makataw kanu ʼgkagkahanda nin u dikena su ginawa nin demun.
1 Kurintu 2
Magi NT Final draft.indb 492 3/24/2021 2:50:16 PM
493
k 2:13 Ka u ngin man i ebpun kanu Suti a Ruh na papedtuntayan nami kanu manga taw a
aden kanilan su Suti a Ruh Na nia ped a katuntay nu ped a alim kanu nia a ayat na Na u ngin i
ebpun kanu Suti a Ruh na papedtuntayan nami sa ukit a kangadtalu l a luyud kanu Suti a Ruh. 2:16 Mailay i nia sia kanu Kitab a Inisulatʼu Nabi Isayas 40 ayat 13.
Na maitu bun ba su Kadenan, da bun makataw kanu ʼgkagkahanda
nin u dikena su Suti a Ruh nin. 12 Na nia ba i natalima tanu na su Suti
a Ruh nu Kadenan dikena kanu ngin i sia kanu dunia ka enggu tanu
ʼgkatuntayan su inenggay nu Kadenan sa lekitanu. 13 Na ibpamandu nami
su entu sa dikena sia kanu ilemu nu manusia ka sia kanu tutulu nu Suti
a Ruh. Ka u ngin man i ebpun kanu Suti a Ruh na papedtuntayan nami
kanu manga taw a aden kanilan su Suti a Ruh. k
14 Na su manga taw menem a dala kanilan su Suti a Ruh na di nilan
pedtaliman su ngin i ebpun kanu Suti a Ruh kagina sia sa kanilan na
kababalan bu su entu enggu di nilan ʼgkatuntayan su entu kagina nia
bu ukit a katuntay sa entu na sia makanggulalan kanu tabangʼu Suti
a Ruh. 15 Ugaidʼa su taw a aden sa lekanin su Suti a Ruh na katawan
nin i kabalapantagʼu langun nu ebpun kanu Kadenan. Ugaidʼa di
menem sekanin katuntayan nu manga taw a dala sa kanilan su Suti
a Ruh. 16 Na mana bun su nakadalem kanu kitab a “Entain ba man i
makatuntay kanu kapagitungʼu Mapulu? Entain ba man i makapamandu
sa lekanin?” l Ugaidʼa sekitanu a ʼbpamaginugut na natalima tanu su
kapagitung a sia luyud kanu kapagitungʼu Isa al-Masih.
Su Kinambad-badʼu ʼBpamaginugut sa Kurintu 3 1 Manga lusud ku sa tian, na kanu san aku pan sa lekanu na di
ku pamun sekanu ʼgkapamandu sa mana kanu manga taw a aden
kanilan su Suti a Ruh ka nia ku pamun kabpamandu sa lekanu na mana
su manga taw a sia pamun luyud kanu kamamanusiay ka malubay
pamun i paginugutʼu kanu Isa al-Masih. 2 Na iling-ilingʼu pegken na
dikena pamun kana matua i inenggay ku sa lekanu a pegken ka gatas
pamun kagina dikena kanu pamun adil sa entu enggu taman sa saguna
na maitu kanu pamun ba 3 kagina sia kanu pamun naluyud kanu
kamamanusiay a ukit. Ka taman man sa edsisigia kanu pamun sa dikena
mapia enggu mamagukag kanu na sia kanu pamun luyud sa kaduduniay
enggu su kabpaguyag-uyagʼu na sia pamun luyud kanu kamamanusiay.
4 Ka amaika madtalu nu pamun i “Sia aku kani Bulus,” atawa ka “Sia
1 Kurintu 2 , 3
Magi NT Final draft.indb 493 3/24/2021 2:50:16 PM
494
aku kani Apulus” na nia nin maena na sia kanu pamun luyud kanu
kamamanusiay.
5 Enduken, entain besen si Apulus enggu entain aku besen a si Bulus?
Manga panunugun kami bu nu Kadenan a inusalʼin a nakaenggat sa
lekanu sa kapaginugutʼu sa lekanin. Ipenggulalan nami bu su ngin
i sinuguan nu Mapulu kanu uman i isa sa lekami. 6 Na mana bun su
pamumulan, na saki i namula enggu si Apulus menem i namubu lun
ugaidʼa su Kadenan i napagkasela lun. 7 Na dikena man nia balapantag
su ʼbpamula atawa ka su ʼbpamubu ka su papegkasela lun a su Kadenan.
8 Na su kahanda nu ʼbpamula enggu su ʼbpamubu na isa bu enggu
uman i isa kanilan na makatalima sa balas sia luyud kanu ngin i
pinggalebekʼilan. 9 Ka sekami na panunugun kami bu nu Kadenan a
pedtabanga sa galebekan sia sa lekanin enggu sekanu menem na mana
su ʼbpangangawidan nu Kadenan atawa ka su papedtindegen nin a walay.
10 Na sia luyud kanu kapegkagaga a inenggay nu Kadenan sa laki
a sinugu nin, na mana bun su mategel a panday na walay na saki i
minetad sa udsadan enggu su ped menem i napatalus lun. Ugaidʼa apia
entain i mapatalus lun mapatindeg su entu na dait a ʼbpia-pianan nin i
kapatindegʼin lun. 11 Ka dala den man ped a makabetad a udsadan na
walay nia tabia na su udsadan a nakabetad den a su Isa al-Masih. 12 Na
aden mapatalus sa entu mapatindeg a nia nin usalen na bulawan, pilak
enggu muntia a watu. Aden bun mapatalus lun mapatindeg sa nia nilan
usalen na kayu, utan atawa ka lagami. 13 Na sia kanu gay a kagkukum
na mailay su katigkelʼu kinapatindegʼilan lun ka tepengen su entu sia
makanggulalan sa apuy. 14 Na su di matutung na makatalima sa balas
su mimbalay lun. 15 Na su matutung menem na masela a kalugian kanu
mimbalay lun ugaidʼa apia ka maitu na malipuas bun su mimbalay a
mana bun su taw a nalipuas sia kanu kapegkatutung.
16 Ngintu, di nu katawan i sekanu den su Suti a ʼBpagagaman nu
Kadenan ka san den sa lekanu su Suti a Ruh nin? 17 Na apia entain man
i minasa kanu pegkalebenan nu Kadenan na binasan nin bun. Ka suti
man su pegkalebenan nu Kadenan enggu sekanu su entu.
18 Na di nu pedsalimbut i ginawa nu ka amaika nia nu kapegkailay
sa ginawa nu i balaitungan kanu sia kanu mata nu taw na dait a teleni
nu su entu ka nia tinemu i dikena kanu balaitungan kanu mata nu taw
ka enggu kanu mabaluy a balaitungan sia kanu Kadenan. 19 Kagina su
1 Kurintu 3
Magi NT Final draft.indb 494 3/24/2021 2:50:17 PM
495
m 3:19 Mailay i nia sia kanu Kitab p n antag kanu Nabi Ayub 5 ayat 13. 3:20 Mailay i nia sia kanu Manga Sengal 94 ayat 11 sia kanu Kitab Zabur.
ilemu sia kanu dunia na da katagan nin sia kanu Kadenan. Ka mana bun
su nakadalem kanu kitab a
“Sia nin bun dinulatan su balaitungan kanu
kabalaitungan nilan,” m
20 enggu
“ʼGkatawan nu Mapulu i su itungan nu balaitungan
na dala katagan nin.” n
21 Tembu ba di dait a imamasela su apia entain a ʼgkangaunutan kagina
sa lekanu su langun-langun. 22 Na apia saki a si Bulus atawa ka si
Apulus enggu si Kipas atawa ka su dunia, su uyag-uyag, su kapatay, su
sagugunay enggu su mangauma pan a manga timpu na lekanu langun
su entu. 23 Na sekanu na sia kanu nalusud kanu Isa al-Masih enggu su
Isa al-Masih menem na sia nalusud kanu Kadenan.
Su manga Sinugu nu Isa al-Masih 4 1 Kagina ka maitu na nia dait a katimbangʼu taw sa lekami na
panunugun nu Isa al-Masih enggu sinaligan nu Kadenan sa
kapangusiat kanu nakapagena a kahanda nin. 2 Na entu pan ka
nadtalu a sinaligan ka na nia dait na kasaligan ka sa tidtu. 3 Na dikena
den man balapantag sa laki u ngin i ʼgkapagitungʼu sa laki atawa ka
ʼgkapagitungʼu ped a taw sa laki. Ka apia saki na dala kawagib ku sa
kadtalu ku sa mapia atawa ka mawag su ngin i ʼgkangguniat ku pantag
kanu galebekan ku. 4 Ka da man katawan ku a makasendit ku kanu
ginawa ku. Ugaidʼa dikena nia nin maena i da den kalimbanan ku ka
su Mapulu bu i labi a pakataw kanu entu. 5 Tembu ba da kanu muna
semugat sa kawagib kanu pedʼu taman sa di pan mauma su gay a
kambalingan nu Mapulu sia sa dunia. Na sekanin i temayaw sa kanu
ngin i manga nakapagena sia kanu malibuteng enggu ipayagʼin su
manga kahanda nu manga taw a sia kanu atay nilan. Na kanu entu ba
a timpu na matalima nu uman i isa su pugi a ebpun kanu Kadenan a
makadait sia kanu ngin i pinggula nilan.
6 Manga lusud ku sa tian, na sia kanu kapianan nu na nia ku inusal a
upaman na sekami kani Apulus ka enggu nu katuntayan su maena nu
1 Kurintu 3 , 4
Magi NT Final draft.indb 495 3/24/2021 2:50:18 PM
496
kadtalu a nia a “Di nu ʼbpelawani su ngin i nakadalem kanu kitab.” Ka
amaika maitu na di nu makamamasela su apia entain a ʼgkangaunutan
sa labi a mapia kumin kanu ped. 7 Ngin besen i kambidayan nu kanu
ped? Ngin ba i aden sa lekanu a dikena inenggay bu sa lekanu? Na
amaika inenggay bu sa lekanu su entu na ngintu ka makamamasela
kanu sa mana dikena nu i entu natalima bu?
8 Nia nu kapegkailay kanu ginawa nu na langun na nasisita nu
na san den sa lekanu! Nia nu kataw ka kawasa kanu den enggu pendatu
kanu den sa dikena kami nu kaped! Na ngin den i kapia nin u
pendatu kanu den ka enggu kami bun makandatu a kapedʼu. 9 Ka su
kapegkailay ku lun na sekami a sinugu na ipebpagilay nu Kadenan
i sekami i mababa den sa langun a mana su manga taw a sinugat
sa kawagib sa kapatay a ipegkuyug sia kanu lusudʼu dunia sa kanu
adapan nu manga taw enggu kanu manga malaikat. 10 Na sabap sa
kabpangusiatʼami pantag kanu Isa al-Masih na nia kapegkailay sa
lekami na ʼgkangababal. Ugaidʼa sekanu menem na nia nu kataw na
balaitungan kanu sabap kanu Isa al-Masih. Mangabagel kanu enggu
sekami menem na mangalubay. ʼBpagadatan kanu ugaidʼa sekami na
dikena ʼbpagadatan. 11 Na sampay saguna na da gaid pegken nami enggu
da gaid ʼgkainemʼami, di kami gaid pakambalegkas, papegkapasangan
kami enggu dala talanged a ʼgkagkalebenan nami 12 taman sa
ʼbpamantiali kami sa kauyagʼami. Na amaika papegkayan kami nu taw
na ibpangeni-ngeni nami i palihalan silan. Amaika ʼbpamungkaidanan
kami na pedtigkelan nami su entu. 13 Amaika pedtaluan kami sa dikena
mapia na mapia i ipedsumpatʼami. Na sampay saguna na ipedtimbang
kami sa mana manga puputʼu dunia a da katagan nin.
14 Na dikena nia ku kinasulat sa nia sa lekanu i papegkayan ku sekanu
ka papata i nia sa lekanu a mana manga wata ku a papedtayan. 15 Ka
apia nia nin kaaden i madakel i pedtiakap sa lekanu pantag kanu
kabpaguyag-uyagʼu sia kanu Isa al-Masih na sakataw bu i madtalu a ama
nu. Na saki man i nabaluy a ama nu sabap sa naginugut kanu kanu Isa
al-Masih sia nakanggulalan kanu Mapia a Tutuma a inipangusiat ku sa
lekanu. 16 Tembu ba ʼbpangenin ku sa lekanu i ilingi aku nu. 17 Na sabap
sa entu na sinugu ku san sa lekanu si Timuti a papedtayan ku a wata ku sa
paginugut enggu ʼgkasaligan sia kanu Mapulu a su Isa al-Masih. Na
sekanin i mapatadem sa lekanu kanu ukit a kabpaguyag-uyag ku sia kanu
1 Kurintu 4
Magi NT Final draft.indb 496 3/24/2021 2:50:19 PM
497
o 4:21 aden itʼin a ibpametay Na nia maena nu nia na iling-ilingʼu lukes na pembetayn nin su
wata p nin asalʼa makapatidtu nin. 5:3-4 Na apia dala aku man san sa lekanu na kaped aku nu bun sia makanggulalan kanu
Suti a Ruh. Nia maena nu nia sia kanu kapegkasabutʼu manga ped a alim na Na apia dala aku
q san sa lekanu na timbang a kaped aku nu bun ka ʼgkapagitung ku sekanu. 5:5 badan Nia kapegkasabutʼu ped a manga alim kanu maena nu nia na kamamanusiay.
Isa al-Masih a mana bun su ibpamamandu ku kanu langun na lumpukan
nu ʼbpamaginugut sa kanu apia endaw a dalepa a ʼgkabpawangan ku.
18 Ugaidʼa su ped sa lekanu na ʼbpemamasela den gaid ka nia nilan
kataw ka di aku den makasan ʼbpaluman. 19 Ugaidʼa amaika menggay
su Kadenan na magan sa magan na seman aku. Na lu ku ba mailay
u ngin ba i nanggalebekʼilan sia kanu Kadenan atawa ka pinalay bu
silan sa kadtalu. 20 Kagina su kapendatu nu Kadenan na dikena sia
ʼbpagilayn kanu kangadtalu nu taw ka sia ʼbpagilayn kanu galebekan
sia makanggulalan kanu kabarakatʼu Kadenan. 21 Na ngin i tinemu
nu? Seman aku a aden itʼin a ibpametay o atawa ka seman aku sa aden
kananaw nin enggu kakalimu nin?
Su Kasugat sa Kawagib kanu Taw a Penggula sa Kamustakilan 5 1 Na nia nin kabantang na aden nakapanudtul sa laki sa aden pedsina
san sa lekanu a ipedtitiwalay nin su kaluma nu ama nin. Na apia
su manga taw a dikena ʼbpamaginugut kanu Kadenan na dikena nilan
pedsugutan su manga maitu ba. 2 Na sekanu na ʼbpamamasela kanu pan
apia maitu i ʼgkanggula nu san! Dikena ba nia dait sa entu na ʼgkalidu
i ginawa nu enggu nia dait na pinamugaw nu den su entu a taw? 3-4 Na
apia dala aku man san sa lekanu na kaped aku nu bun sia makanggulalan
kanu Suti a Ruh. p Na kagina ka mana kaped aku nu bun na sia kanu
ingala nu Mapulu a su Isa al-Masih na pedsugaten ku sa kawagib su
taw a entu a penggula sa maitu ba. Na itagu nu sa ginawa i uman kanu
pendidilimudan na kaped aku nu. Na sia kanu kapegkagaga a inenggay
nu Mapulu tanu a su Isa al-Masih 5 na ipaladʼu den kanu bagelʼu Saitan
su entu ba a taw ka enggu mabinasa su badan q nin ka aden a entu na
malipuas bun sekanin sia kanu kambalingan nu Mapulu a su Isa al-Masih.
6 Na dikena mapia i kabpemamasela nu a nan. Ngintu, di nu
ʼgkatawan i su paidu bu a pakembang a makasimbul kanu inadum na
makapakembangʼin su langun nu inadum? 7 Tembu ba iawa nu su entu
1 Kurintu 4 , 5
Magi NT Final draft.indb 497 3/24/2021 2:50:20 PM
498
r 5:7 Su pakembang s sia na su kapembaladusa. 5:7 nabagu kanu den man sia kanu kinanggihadʼu Isa al-Masih kanu umulʼin a kurban
kanu Kadenan Nia nin maena na naampun den su kabaladusan nilan sabap kanu kinanggihadʼu
t Isa al-Masih kanu umulʼin. 5:12-13 Mailay i nia sia kanu Diutirunumi 17 ayat 7 sia kanu Kitab Taurat.
a pakembang r ka enggu kanu pakailing sa kanu bagu a inadum a da
pakembangʼin ka nabagu kanu den man sia kanu kinanggihadʼu Isa
al-Masih kanu umulʼin a kurban kanu Kadenan s a mana bun su bili-bili
a inigkurban kanu timpu nu Kanduli nu Kalipuas. 8 Kagina ka maitu na
idsela-sela tanu su entu sa dala den su manga pakembang a entu a mana
su kamustakilan a galebek enggu su ped pan a manga kabaladusan
ka nia den aden kanu entu a kanduli na su pan a dala pakembangʼin a
mana su senep sa atay a kapaginugut enggu katidtu.
9 Na nalabit ku bun man kanu paganay a sulat ku sa lekanu i da kanu
semimbul kanu manga taw a pedsisina. 10 Ugaidʼa dikena nia ku pedtalun
sa lekanu a di nu simbulan na su langun den nu taw sa dunia a pedsisina
atawa ka su di mangasukul enggu su manga tanegkawn atawa ka su
manga pedsimba sa balahala ka nia bu ukit a kaabung sa langun nu entu
na amaika awan nu i dunia. 11 Ugaidʼa nia ku ba a entu pedtalun sa
lekanu a di nu simbulan na su manga taw a pedtalu sa manga suled
sa paginugut inunta na pedsisina, di mangasukul, pedsimba sa balahala,
masudi, palalangut enggu tanegkawn. Na su maitu ba a manga taw na
di nu a benal semimbuli apia sia kanu kapegkan nilan.
12-13 Da man kawagib tanu sa kasugat sa kawagib kanu manga taw a
dikena ʼbpamaginugut ka su Kadenan bu i mataw semugat kanilan
sa kawagib. Nia bu aden kawagib tanu lun sa kasugat sa kawagib na su
manga taw bu a ʼbpamaginugut. Na nia nakadalem kanu kitab na
“Paawan su manga taw a penggalebek sa mawag.” t
Su Kagkukum kanu Suled sa Paginugut 6 1 Na amaika aden sa lekanu i aden di nin ibpagayun kanu pedʼin, na
ngintu ka matika nu a benal mananggit lu kanu ʼbpamimitialan a
dikena ʼbpamaginugut kanu Kadenan? Dikena nu pan lu ʼbpananggiten
kanu pagidsan nu a ʼbpamaginugut. 2 Ngintu, di nu ʼgkatawan i sia kanu
Mauli a Gay na su ʼbpamaginugut i kemukum kanu dunia? Na amaika
maitu na ngintu ka di nu magaga kemukum su manga maya bu a di
1 Kurintu 5 , 6
Magi NT Final draft.indb 498 3/24/2021 2:50:20 PM
499
ʼbpagayunan? 3 Di nu ʼgkatawan i apia su manga malaikat na sekitanu
bun a ʼbpamaginugut i kemukum kanilan? Na nia nu pan a entu di
ʼgkagaga pegkukum i kadsalilidan bu a di ʼbpagayunan? 4 Na amaika
aden manga maya ba a di nu ʼbpagayunan kanu kapedʼu na ngintu
ka lu nu pan ʼbpananggiten su entu kanu manga taw a dala malusud
kanu umpungan nu ʼbpamaginugut? 5 Na pedtalun ku i nia sa lekanu
ka enggu nu ʼgkatun i kaya nu ka basaula den menem i apia sakataw sa
lekanu a ʼbpamaginugut na dala demun makagaga kemukum kanu di
ʼbpagayunan nu uman i isa kanu pedʼin. 6 Ka nia nu man penggulan na
ipegkukumʼu su suledʼu sa paginugut enggu lu nu silan ipegkukum kanu
ʼbpamangukum a dikena ʼbpamaginugut.
7 Na su kapegkukumʼu kanu suledʼu bun sa paginugut na dala ped
a pedtabanan ka sekanu bun. Ngintu ka dikena nu pan nia penggulan
i pedtigkelan nu su manga taw a penggula sa lekanu sa mawag enggu
pedsalimbut sa lekanu? 8 Ka nia pan mula na sekanu bun mismu
i pedsalimbut enggu penggula sa mawag. Apia kanu manga suledʼu sa
paginugut na penggulan nu i entu kanilan. 9 Ngintu, di nu ʼgkatawan i su
penggula sa mawag na di makalusud kanu kapendatu nu Kadenan? Da
kanu man mapapagakal, ka di man a benal makalusud kanu kapendatu
nu Kadenan su manga taw a pedsisina, su manga taw a pedsimba sa
balahala, su manga pegkikiuga atawa ka su malilini sa pagidsan nin
bun a mama. 10 Maitu bun su manga taw a tanegkawn enggu su di
mangasukul apeg den nu manga taw a palalangut enggu su mangasudi
taman den kanu manga taw a salimbuten. 11 Na su maitu ba a manga
galebek na penggulan bun nu manga ped sa lekanu kanu paganay
ugaidʼa saguna na ginagasan den su dusa nu, sinuti kanu den enggu
initimbang kanu den sa ikelas sia nakanggulalan kanu ingala nu Mapulu
a su Isa al-Masih enggu kanu Suti a Ruh nu Kadenan tanu.
Su Badan nu ʼBpamaginugut
12 Su ped sa lekanu na nia nin pedtalun na “ʼGkaalus sa laki i
enggulan ku su langun.” Ugaidʼa nia ku madtalu sa entu na dikena
langun nu entu na makagkapia. Na saki na apia mapakay pan a
enggulan ku i apia ngin na di ku pedsugutan sa maulipen aku nu entu.
13 Na aden bun pedtalu sa lekanu sa “Su pegken na inumbal asalʼa
makadalem kanu tian enggu su tian na pendaleman sa pegken.” Na nia
1 Kurintu 6
Magi NT Final draft.indb 499 3/24/2021 2:50:21 PM
500
u 6:16 Ebpun i nia sia kanu Manga Awal v 2 ayat 24 sia kanu Kitab Taurat. 6:17 naisa bun su pamusungan Nia nin maena na naisa tanu kanu Isa al-Masih sia
wmakanggulalan kanu Suti a Ruh nin taman sa mana naisa bun su pamusungan tanu lun. 6:20 Su tinebus kanu nin sa masela sia na nia nin maena na su lugu nu Isa al-Masih mismu
i nakatebus kanu taw sia kanu kabaladusan nilan. Ka sabap kanu kinambaladusa nu taw na sia
tanu naluyud kanu saitan. Mailay su nia sia kanu Inipayag 5 ayat 9 sia kanu Kitab Injil.
ku menem madtalu sa maitu ba na magidsan su tian enggu su pegken
na pembinasan bun i entu nu Kadenan. Ugaidʼa dikena man pinangaden
su badan asalʼa mausal sa kadsina ka pinangaden su entu asalʼa mausal
sia kanu Mapulu enggu su Mapulu menem i pegkakataw kanu badan.
14 Na su badan tanu na pambibiagen nu Kadenan a mana bun su
kinapambibiagʼin kanu Mapulu sia nakanggulalan kanu kabarakatʼin.
15 Ngintu, di nu ʼgkatawan i su badan tanu na nalusud sia kanu Isa
al-Masih? Tembu ba di a benal mapakay a usalen tanu su badan tanu
kanu manga sundal. 16 Ngintu, di nu ʼgkatawan i su taw a usalen nin i
badan nin kanu manga sundal na timbang a naisa sekanin kanilan?
Ka mana bun su nakadalem kanu kitab a “Idtampungʼin su kaluma nin
sa mana sakabadan bu silan.” u 17 Na amaika naisa tanu den kanu
Mapulu tanu a su Isa al-Masih na naisa bun su pamusungan v tanu sa
lekanin. 18 Tembu ba tangkai nu su kadsina ka su ped a kabaladusan
na dala lakit lambay nin kanu badan ugaidʼa su taw a pedsina na
pembaladusa kanu badan nin. 19 Na dait a katawan nu i su badan nu
na pegkalebenan nu Suti a Ruh nu Kadenan a natalima nu ebpun sa
lekanin. Na dikena den lekanu su badan nu ka kanu Kadenan den 20 ka
tinebus kanu nin sa masela w tembu ba usalʼu su entu sa ukit a mapugi
su Kadenan.
Su Makapantag kanu ʼGkalumaya 7 1 Makapantag menem kanu inisulatʼu a “Labi a mapia kanu mama
i di embalagiuma.” 2 Ugaidʼa sabap kanu sasat a kapedsina na nia
dait kanu uman i mama na aden kaluma nin. Na maitu bun ba su uman
i babay. 3 Na su mama na dait a inggulalan nin kanu kaluma nin su
ngin i nakaalus kanu ʼgkalumaya, na maitu bun ba su babay kanu
kaluma nin. 4 Ka su babay na dikena den sekanin i pegkakataw kanu
badan nin ka su kaluma nin den. Maitu bun ba su mama na dikena den
sekanin i pegkakataw kanu badan nin ka su kaluma nin den. 5 Na di dait
1 Kurintu 6 , 7
Magi NT Final draft.indb 500 3/24/2021 2:50:22 PM
501
x 7:5 di makakumpen sa ginawa na masasatʼu Saitan Na nia maena nu nia na amaika su taw
ka di nin magaga kemumpen i ginawa nin na makadsina at y awa ka makagkiuga. 7:14 Na dikena nia maena nu nia a ayat i makasulega su kaluma a di ʼbpaginugut sabap kanu
kaluma nin a ʼbpaginugut atawa ka makasulega su manga wata sabap kanu lukesʼin a ʼbpaginugut.
a idsingitʼu uman i isa su kambalagiuma nin kanu kaluma nin nia tabia
na napagayunan nilan i di nilan pan enggulan su entu ka ʼbpangadap
pan silan kanu Kadenan. Ugaidʼa u maipus den su entu, na mapakay a
imbalagiuma nin menem su kaluma nin ka tabia bun ka di makakumpen
sa ginawa na masasatʼu Saitan. x 6 Na dikena ku ipedsugu i di pan a
entu kambalagiuma ka laki bu i entu a itungan. 7 Na u mana bu man ka
mapakay na nia ku pan tinemu i su langun nu taw na makapagidsan sa
maya ba sa laki a nia, ugaidʼa uman i isa na embibidaya i inenggay lun
nu Kadenan a kapegkagaga.
8 Na nia ku menem madtalu sa lekanu a dala kaluma nin atawa ka su
manga balu na nia mapia i da kanu den ʼgkaluma a maya ba sa laki a
nia. 9 Ugaidʼa amaika di nu ʼgkagaga pegkumpen su ginawa nu na dait a
ʼgkaluma kanu ka nia tinemu i ʼgkaluma kanu kumin sa makandusa kanu
sabap kanu di ʼgkagaga a kiugʼa ginawa nu.
10 Sekanu menem a aden kaluma nin, na nia ku ipedsugu sa lekanu
enggu nia bun ba i kasuguan nu Mapulu na su babay na di dait a
imbelagʼin su kaluma nin. 11 Ugaidʼa amaika embelag bun sekanin na
di dait a ʼgkaluma sekanin ʼbpaluman ugaidʼa mapakay a embalinganan
nin su kaluma nin. Na maitu bun ba su mama, di bun dait a imbelagʼin
su kaluma nin.
12 Na nia ku menem madtalu kanu apia entain a mama a aden kaluma
nin a di ʼbpaginugut ugaidʼa di pegkiug pebpitas su kaluma nin a entu
sa lekanin na di dait a imbelagʼin su entu. Na laki bu i nia a itungan,
dikena ebpun kanu Mapulu. 13 Na maitu bun ba su babay, di nin bun
dait a imbelag su kaluma nin a di ʼbpaginugut amaika di pegkiug
pebpitas sa lekanin. 14 Kagina su mama a di ʼbpaginugut na pedtaliman
nu Kadenan sabap kanu kaluma nin a ʼbpaginugut, na maitu bun ba
su babay na pedtaliman bun sabap kanu kaluma nin a ʼbpaginugut. Ka
amaika dikena maitu na di matalima su manga wata nilan. Ugaidʼa
sabap sa aden kanu manga lukesʼilan i ʼbpaginugut na matalima bun
silan. y 15 Ugaidʼa amaika su di ʼbpaginugut a kaluma ka sekanin den i
miug embelag na padtadayn den kanu entu a kiugʼin. Na amaika maitu,
1 Kurintu 7
Magi NT Final draft.indb 501 3/24/2021 2:50:23 PM
502
z 7:18 Su napaletak sa basa a Tagalog na natuli. Balapantag a benal i nia ba kanu adat-betadʼu
manga taw a Yahudi kagina nia ba su inenggay nu Kadenan a tanda nu kapasadan nin kanu
Ibrahim. Na sampay saguna na napagadat den nu manga Yahudi i su kapapebpaletak na tanda nu
kapasadan enggu tanda sa isa sekanin a Yahudi. Na madakel pan i kasabutan tanu makapantag sa
nia sia kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
na su ʼbpaginugut a kaluma nin na mapukas sekanin kanu kaluma nin
a entu. Na su Kadenan na nia nin kalilinian na makapaguyag-uyag tanu
sa aden kalilintadʼin. 16 Ka aden a entu na sia kanu kapedtiwalay nilan
na su mama na maumbal a ukit sa kapaginugutʼu kaluma nin, na maitu
bun ba su babay kanu kaluma nin.
17 Na uman i isa sa lekanu a ʼbpamaginugut na u ngin i kambebetad a
inenggay sa lekanu nu Mapulu sa kanu timpu a kinaenggatʼu Kadenan
sa lekanu sa kapaginugut na entu den ba i papanalusʼu. Na nia bun ba
i inisugu ku kanu langun na lumpukan nu ʼbpamaginugut. 18 Na upama
ka su taw a napaletak z den kanu timpu a kinaenggatʼu Kadenan lun
sa kapaginugut na di den dait a bagun nin pan su entu. Na amaika
menem ka da pan sekanin mapaletak na di den dait a mapapaletak pan
sekanin. 19 Kagina dikena den man balapantag u napaletak ka atawa ka
dala, ka nia den balapantag na su kanggulalan kanu manga kasuguan
nu Kadenan. 20 Tembu uman i isa sa lekanu na u ngin i kambebetadʼu
sa kanu timpu a kinaenggatʼu Kadenan sa lekanu sa kapaginugut
na entu den ba i papanalusʼu. 21 Na amaika su timpu a kinaenggatʼu
Kadenan sa leka sa kinapaginugut ka nia nin natabuan na ulipen ka
na di ka den ʼbpagitunga su entu ugaidʼa amaika menem ka aden ukit
sa makambaya-baya ka kanu kaulipen nengka na enggula ka su entu.
22 Kagina su taw a ulipen kanu timpu a kinaenggat lun sa kinapaginugut
kanu Mapulu na nakambaya-baya den sia kanu Mapulu. Na maitu bun
ba su taw a dikena ulipen kanu timpu na kinaenggat lun sa kapaginugut
na nabaluy a ulipen nu Isa al-Masih. 23 Tembu da kanu mapaulipen kanu
apia entain ka tinebus kanu man sa masela. 24 Manga lusud ku sa tian,
na u ngin kanu kanu kinaenggatʼu Kadenan sa lekanu na entu den ba i
papanalusʼu sia kanu adapan nu Kadenan.
Su manga Taw a Dala Kaluma nin
25-26 Na pantag menem kanu manga laga na nia ku madtalu sa lekanu
ugaidʼa dikena i nia inisugu nu Mapulu ka laki bu a itungan: Na sabap
1 Kurintu 7
Magi NT Final draft.indb 502 3/24/2021 2:50:24 PM
503
kanu kapasangʼu ʼgkatamanan na nia mapia na da kanu den pegkaluma.
Ugaidʼa apia laki bu i entu a itungan na sabap kanu dala idsan nin a
kapegkalimu nu Mapulu na nabaluy aku a ʼgkasaligan. 27 Na su manga
mama menem a aden kaluma nin na di nu ipembelag su kaluma nu.
Na su dala menem na di nu den ʼbpangilay i kagkaluma nu. 28 Ugaidʼa
amaika pegkaluma kanu menem na di kanu bun pakandusa. Na maitu
bun ba su manga laga na di bun silan pakandusa u ʼgkaluma. Ugaidʼa
entu bu ba, ka su aden kaluma nin na madakel i lidu na ginawa nin. Na
nia ku kalinian na malepas kanu kanu entu ba a lidu na ginawa.
29 Manga lusud ku sa tian, na nia maena nu pedtalun ku a nia na
sabap sa paidu bu i kutika na di nu den gaid ʼbpagibped i kutika nu sa
kapagitungʼu pantag kanu kaluma nu, 30 na su ʼbpamanguliang na di
den gaid maguguliang, su ʼgkangagalaw na di den gaid enggalaw-galaw
enggu su ʼbpamamasan na di nin den gaid pagitungen su kaaden nin.
31 Na apia ngin i penggulan sia sa dunia na di den gaid ayadan ka
langun nu nia na pedsagad bu.
32 Nia ku ʼgkalinian na malepas kanu kanu lidu na ginawa. Upama su
mama a dala kaluma nin na nia nin ʼgkadtulan na su manga galebekan
kanu Mapulu enggu panun i kasuatʼin kanu Mapulu. 33 Ugaidʼa su mama
a aden kaluma nin na nia nin ʼgkadtulan na su makapantag kanu ngin
i sia kanu dunia enggu panun i kasuatʼin kanu kaluma nin, 34 na sabap
sa entu na ʼgkabad su itungan. Na su babay a dala kaluma nin na nia
nin ʼgkadtulan na su manga galebekan kanu Mapulu ka enggu magidsan
pan i badan nin enggu itungan nin na sia bu kanu Kadenan. Ugaidʼa
su babay a aden kaluma nin na nia nin ʼgkadtulan na su makapantag
kanu ngin i sia sa dunia enggu panun i kasuatʼin kanu kaluma nin.
35 Na nia ku kapedtalu sa nia na lekanu bun a kapianan, dikena nia
nin maena i pegkumpenen ku sekanu sa kagkaluma nu ka nia ku bu
kalinian na makapaguyag-uyag kanu sa ngin i dait enggu di maangga su
kapenggalebekʼu kanu galebekan kanu Mapulu.
36 Na amaika su mama ka di nin den ʼgkakumpen i ginawa nin kanu
balay nin enggu nia nin kapegkailay lun na dait a pakawingan nin den
na italusʼin su entu ka dikena bun i entu kabaladusan enggu dait bun
su entu. 37 Ugaidʼa amaika menem ka nia kapagitungan nu mama i di
den sekanin ʼgkaluma ka ʼgkagaga nin bun pegkumpen su ginawa nin
enggu entu ba i ʼgkatelangan na ginawa nin na mapia bun su entu a
1 Kurintu 7
Magi NT Final draft.indb 503 3/24/2021 2:50:25 PM
504
napagitungʼin. 38 Na mapia bun i ʼgkaluma sekanin ugaidʼa labi a mapia
u di den sekanin ʼgkaluma.
39 Na su babay na nakaiket sekanin kanu kaluma nin taman a bibiag
pan su kaluma nin. Ugaidʼa amaika matay den su kaluma nin na
makapukas den sekanin kanu kaluma nin. Na mapakay den sekanin a
ʼgkaluma ʼbpaluman sa mama bu a ʼbpaginugut kanu Mapulu a su Isa
al-Masih. 40 Ugaidʼa sia bu sa laki, na labi i kapia nin sa lekanin amaika
di den sekanin ʼgkaluma ʼbpaluman. Na su kapegkailay ku lun na nia
bun ba i ibpamandu nu Suti a Ruh sa laki.
Su manga Pegken a Ibpagapal kanu manga Pegkakadenanen 8 1 Na su makapantag sa pegken a iniapal sa manga pegkakadenanen:
Na katawan tanu i aden sa lekitanu langun su kasabut sa entu. Na
su kasabut na aden a entu na pakapasundul kanu taw sa kamamasela
nin. Ugaidʼa su kakalimu na makapagkabagel kanu taw. 2 Na apia entain
a taw i nia nin kapegkailay kanu ginawa nin na sekanin i aden sabutʼin
na nia nin kabantang na su entu a taw na da pamun sabutʼin kanu ngin
i dait a sabutan nin. 3 Ugaidʼa apia entain i pegkalimu kanu Kadenan na
pegkilalan sekanin nu Kadenan.
4 Na su kapegkan a entu kanu iniapal kanu pegkakadenanen na
ʼgkatawan tanu bun man i su manga pegkakadenanen na dikena i nan
tidtu, ka kaisa-isa nin bu su Kadenan. 5 Na apia paman aden madtalu a
manga kadenan sa langit atawa ka sa lupa enggu madakel i pedtawagen
a pegkakadenanen atawa ka manga mapulu, 6 na sia sa lekitanu na su
Kadenan na kaisa-isa nin bu a su Ama a nangaden kanu langun-langun
enggu ʼbpaguyag-uyag tanu sa makasuat lun. Na maitu bun ba su
Mapulu tanu a su Isa al-Masih na kaisa-isa nin bu. Sia nakanggulalan
sa lekanin su kinapangaden kanu langun-langun enggu sia bun
nakanggulalan sa lekanin su kinatalima tanu kanu uyag-uyag.
7 Ugaidʼa dikena langun na pakatuntay sa entu. Ka aden pamun
manga taw a sabap sa layam silan sa entu a galebek na amaika pegkan
silan kanu iniapal sa pegkakadenanen na nia nilan ʼgkanggiginawa
na lusud pamun silan sa kapedsimba sa pegkakadenanen. Na sabap sa
kabpangandamʼa ginawa nilan a entu na ʼgkadtalu na ginawa nilan i
mawag i penggulan nilan. 8 Na su pegken man na dikena i nia ʼgkabaluy
a pakapasupeg sa lekitanu kanu Kadenan, magidsan pan i kanen tanu
1 Kurintu 7 , 8
Magi NT Final draft.indb 504 3/24/2021 2:50:26 PM
505
atawa ka dili na dikena i nia ʼgkabaluy a pakagkawag sa lekitanu enggu
dikena bun pakapagkapia sa lekitanu sia kanu Kadenan.
9 Ugaidʼa pangingati nu i su kapembaya-baya nu sa kakan sa apia
ngin na kadsabapan na kambaladusa nu malubay pamun i saligʼin.
10 Ka upama ka seka a aden sabutʼin ka nailay ka nu da pamun sabutʼin
a pegkan kanu iniapal lu kanu ludepʼu pedsimban kanu manga
pegkakadenanen na timbang a pinangenggatʼengka silan sa kakan nilan
sa entu. 11 Na sabap kanu kasabutʼengka a entu na pakasundulʼengka sa
kabinasan nin su malubay i saligʼin a isa bun sekanin a sabapan a
kinanggihadʼu Isa al-Masih kanu umulʼin. 12 Na pakandusa ka kanu
Isa al-Masih sabap sa nakandusa ka kanu suledʼengka sa paginugut sa
kinapanggula nengka lun sa sungkang kanu ginawa nin. 13 Na kagina
ka maitu, amaika su pegken bu i sabapan na kapendusa nu suled sa
kapaginugut na di aku den keman sa manga sapu asalʼa di ku sekanin
makapandusa.
Su manga Kawagib enggu su Galebekan nu manga Sinugu 9 1 Na ngintu, dikena ba aden baya-baya ku? Dikena ba isa aku
a pinamili a sinugu enggu pibpayagan aku demun nu Mapulu
tanu a su Isa al-Masih? Dikena ba nalusud kanu kanu Mapulu sia
nakanggulalan sa laki? 2 Na amaika sia kanu ped ka dikena aku nilan
pegkilalan a pinamili a sinugu ugaidʼa mana i sia sa lekanu na sinugu
aku ka su kinapaginugutʼu kanu Isa al-Masih i amadan sa entu.
3 Na nia ku madtalu kanu manga taw a nan a ʼbpangingidsa pantag sa
laki na 4 ngintu, dala besen kawagibʼami a makatalima sa makan enggu
mainum? 5 Dikena ba aden bun kawagibʼami sa kapaunut sa kaluma
a ʼbpaginugut bun a mana bun su pinggula ni Kipas enggu su manga
suledʼu Mapulu taman den kanu ped pan a sinugu? 6 Na ngintu, sekami
bu besen kani Barnabas i dala kawagibʼin sa katelen sa kapangilay sa
kauyagʼin? 7 Aden ba sundalu a sekanin pan i penggastu kanu galebekan
nin? Aden ba namula sa ubas a di mapakay a keman kanu unga nu
pinamula nin a ubas? Enggu aden ba pedtuganul sa bili-bili a di
mapakay a minem sa gatasʼu pedtuganulen nin a bili-bili?
8 Na su pedtalun ku a nia na dikena bu i nia matag kapagitungʼu
manusia ka nakadalem bun i nia kanu kitab. 9 Ka nia man nakadalem
kanu kasuguan nu Musa na “Di ka pedsukuba su ngali nu sapi gay
1 Kurintu 8 , 9
Magi NT Final draft.indb 505 3/24/2021 2:50:26 PM
506
a 9:9 Di ka pedsukuba su ngali nu sapi gay nin penggunu. Na nia maena nu nia na aden umun
nu sapi kanu penggunun nin. Ebpun i nia sia kanu Diutirunumi 25 ayat 4 sia kanu Kitab Taurat.
nin penggunu.” a Na ngintu, su manga sapi i pedtalun nu Kadenan
sia? 10 Dikena, ka sekitanu a manga taw su entu. Na sabap man sa
lekitanu i kinasulat sa entu kagina apia entain a taw i pendadu atawa
ka penggunu na pakapangingalap sa kaumunan silan kanu
penggalebeken nilan a entu. 11 Na amaika sekami ka sinemaud san
sa lekanu sa palihala a dikena matakapala, na ngintu masela den
gaid amaika makapagagani kami san sa lekanu kanu matakapala a
manga palihala nu? 12 Na amaika su ped a ʼbpamangusiat ka aden
bun kawagibʼilan a makatalima sa manga tabang a ebpun sa lekanu,
na labi lawan kami den. Ugaidʼa apia ka maitu na da nami usala su
entu a kawagibʼami ka makin kami tinemigkel kanu apia ngin asalʼa
da makaungen kanu kapayapatʼu Mapia a Tutuma makapantag kanu
Isa al-Masih. 13 Na dikena ba su manga taw a gumagalebek kanu
Suti a ʼBpagagaman na pakatalima silan sa makan ebpun kanu Suti
a ʼBpagagaman enggu su manga gumagalebek kanu pegkurbanan na
aden umun nilan kanu inigkurban? 14 Na maitu bun ba su ʼbpangusiat
kanu Mapia a Tutuma, inisugu nu Mapulu sa dait a makatalima
bun silan sa makauyagʼilan ebpun kanu manga ʼbpangusiatan nilan.
15 Ugaidʼa da ku usala su entu a manga kawagib enggu dikena ku
sekanu pidsulatan asalʼa kaenggan aku nu. Ka nia ku tinemu i matay
aku kumin sa maawa sa laki su entu a makamamasela ku. 16 Na di aku
man makamamasela sa kanu kabpangusiat ku kanu Mapia a Tutuma
kagina galebekan ku i entu a nakasangan sa laki. Na duan-duan ku
den amaika di ku makapangusiat su Mapia a Tutuma. 17 Na amaika laki
bu a kiug i kapenggula ku sa nia na dait a aden matalima ku a balas.
Ugaidʼa penggulan ku i nia ka nia ba i galebekan ku a inisalig sa laki
nu Kadenan. 18 Na amaika maitu na ngin basi i balas ku? Nia ku balas
na makapangusiat ku su Mapia a Tutuma sa da bayadʼin, apia nia nin
kaaden i aden kawagib ku sa katalima sa bayad kanu kabpangusiat ku
kanu entu.
19 Na apia dikena aku ulipen na napaulipen aku kanu apia entain
ka enggu madakel i mapangenggat ku sa kapaginugut. 20 Na sia
kanu manga taw a pagidsan ku a Yahudi na naguyag-uyag aku
1 Kurintu 9
Magi NT Final draft.indb 506 3/24/2021 2:50:27 PM
507
sia kanu ukitʼilan asalʼa mapangenggat ku silan. Apia nia nin kaaden
i dikena aku den nasakupʼu kasuguan nilan na ʼbpaguyag-uyag aku sa
kanu entu a ukitʼilan ka enggu ku silan mapangenggat sa kapaginugut.
21 Na sia menem kanu manga taw a da masakupʼu kasuguan a su
manga taw a dikena-Yahudi na naguyag-uyag aku sa mana kanilan a
da masakupʼu kasuguan asalʼa mapangenggat ku silan sa kapaginugut.
Ugaidʼa dikena nia nin maena i dikena aku nasakupʼu kasuguan nu
Kadenan ka ʼbpaginugutan ku su manga kasuguan nu Isa al-Masih.
22 Na sia menem kanu manga malubay pamun sa paginugut na
iniluyud ku i ginawa ku kanilan asalʼa makapagkabagel ku silan.
Na ibpeluyud ku i ginawa ku kanu apia entain a taw ka aden a
entu na makapalipuas ku su ped kanilan sa apia ngin a ukit. 23 Na
penggulan ku su langun nu nia ka enggu makapayapat su Mapia a
Tutuma ka enggu aku makaampit kanu palihala nu entu.
Su Kabibit kanu Ginawa
24 Ngintu, di nu katawan i sia kanu kapegkuya na langun nu
pakukuya na ʼbpaginapas sa kapanaban nin ugaidʼa sakataw bu kanilan
i ʼbpanaban? Tembu sekanu na paginapas kanu sa mana su pakukuya ka
enggu nu makua su balasʼu. 25 Na langun na ʼbpagamung sa kapedsigi
na pembibiten nilan i ginawa nilan sa kakumpen lun asalʼa manaban
silan. Na penggulan nilan i entu ka enggu nilan makua su balasʼilan
a balas a ʼgkabinasa bun. Ugaidʼa su lekitanu a makua a balas na di
ʼgkabinasa taman sa taman. 26 Tembu saki na dikena aku pedtalaguy
sa dala ʼbpaginapasen na ginawa ku atawa ka mana su pasusuntuk a
dikena sambel i ʼgkasuntukʼin. 27 Na pembibiten ku i ginawa ku enggu
pegkumpenen ku sa tidtu-tidtu ka tabia bun ka sia kanu kaipus ku
mangusiat kanu Mapia a Tutuma na saki i kadalan na balas.
Su Nanggula nu manga Kalukesan a Nabaluy a Upaman sa lekitanu 10 1 Manga lusud ku sa tian, na nia ku kalinian na katawan nu su
nanganggula nu manga kaapuan tanu a manga Israil. Na langun
nilan na tinapidʼu Kadenan sa ukit a kinapamagatag-atagʼu gabun
kanilan taman sa nakalipag silan langun kanu midsisi a lagat. 2 Na sia
nakanggulalan kanu kinapamagatag-atagʼu gabun a entu kanilan enggu
kanu kinalipagʼilan kanu midsisi a lagat na mana silan nasalawatan sa
1 Kurintu 9 , 10
Magi NT Final draft.indb 507 3/24/2021 2:50:27 PM
508
b 10:1-2 Su linabitʼi Bulus sia na su kinaliu nu taw a Israil kanu Egypt kanu timpu nu Nabi Musa.
Mabatia su makapantag kanu kinapamagatag-atagʼu gabun enggu kinadsisi nu lagat sia kanu
Kinaliu 13 ayat 20 taman sa 22; 14 ayat 21 taman sa c 22 sia kanu Kitab Taurat. d 10:3 Mailay i nia sia kanu Kinaliu 16 sia kanu Kitab Taurat. 10:4 Mailay i nia sia kanu Kinaliu 17 ayat 1 taman sa 7 enggu Manga Bilangan 20 ayat 2 taman
e sa 11 sia kanu Kitab Taurat. f 10:7 Ebpun i nia sia kanu Kinaliu 32 ayat 1 taman sa 6 sia kanu Kitab Taurat. g 10:8 Mailay i nia sia kanu Manga Bilangan 25 ayat 1 taman sa 9 sia kanu Kitab Taurat. h 10:9 Mailay i nia sia kanu Manga Bilangan 21 ayat 5 taman sa 9 sia kanu Kitab Taurat. i 10:10 Mailay i nia sia kanu Manga Bilangan 16 ayat 41 taman sa 50 sia kanu Kitab Taurat. 10:10 malakalemut Sia sa basa a Grik na ʼbpaminasakan.
mabaluy a manga taw nu Musa. b 3 Na langun nilan na nakakan kanu
pegken a initulun nu Kadenan. c 4 Nakainem bun silan langun kanu ig a
initulun nu Kadenan a pinatuga nin ganat kanu watu d a midtatanggunut
kanilan. Na su watu a entu na su Isa al-Masih. 5 Ugaidʼa apia ka maitu
na kadakelan kanilan i da kasuati nu Kadenan tembu ba namamatay
silan kanu tawan-tawan a dalepa.
6 Na su langun nu entu a nanggula na pabpagingat sa lekitanu asalʼa
di tanu den makapaginagkay sa kanggula sa mawag a mana su pinggula
nilan. 7 Na da kanu semimba sa manga pegkakadenanen a mana su
pinggula nu ped kanilan, ka nia nakadalem kanu kitab na “Su manga
taw na namegkan enggu namanginem taman sa midsisigalaw silan
sa subela.” e 8 Na di tanu a benal edsisina a mana su pinggula nu ped
kanilan tembu duapulu enggu telu ngibu i minatay kanilan sa kanu
nakasagay bu. f 9 Na di tanu bun batalun su Isa al-Masih a mana su
pinggula nu ped kanilan tembu nabinasa silan sabap sa kinatuka na
nipay kanilan. g 10 Na di tanu bun embuku a mana su pinggula nu ped
kanilan tembu ba pinangimatayan silan h nu malakalemut. i
11 Na nanggula su langun nu entu asalʼa maumbal a upaman sa
lekitanu enggu inisulat su entu ka enggu mabaluy a tutulu sa lekitanu
a manga taw a ʼbpaguyag-uyag sa saguna a timpu a mangagan den su
kapegkapupusʼu langun-langun. 12 Tembu mangingat su apia entain a
taw a sia kanu ginawa nin na nakadtindeg sekanin sa mabagel ka aden
a entu na basi maudtang. 13 Na su langun nu bataluan sa lekanu na
ʼgkadsalilidan bun a bataluan kanu manusia. Ugaidʼa matidtu man su
Kadenan enggu di nin man isugut a mabatalu kanu sa di nu magaga.
Na u makauma sa lekanu su batalu, na sekanin bun i mumbal sa ukit
asalʼa katigkelan nu su entu.
1 Kurintu 10
Magi NT Final draft.indb 508 3/24/2021 2:50:28 PM
509
j 10:16 Na su kadtalu sia a kabpaginem kanu tagayan enggu su kapegkan kanu pan na nia nin
maena na penggulan nilan i entu a tademan kanu kinanggihadʼu Isa al-Masih kanu umulʼin.
Mailay i nia kanu nia bun ba a kitab s k a 11 ayat 23 taman sa 26. 10:16 lugu nu Isa al-Masih Na nia maena nu lugu nu Isa al-Masih enggu su badan nu Isa al-Masih
l na su kinanggihadʼu Isa al-Masih kanu umulʼin asalʼa maaun tanu kanu manga kabaladusan. 10:21 Su tagayan nu Mapulu enggu su pegkanan nu Mapulu na nia bun ba su kabpaginem kanu
tagayan enggu su kapegkan kanu pan, na penggulan i entu a tademan kanu kinanggihadʼu Isa
mal-Masih kanu umulʼin. Mailay i nia kanu nia bun ba a kitab sa 11 ayat 23 taman sa 26. 10:21 Su tagayan nu manga saitan enggu su pegkanan nu manga saitan na nia bun ba su
kapegkakanduli nu manga dikena ʼbpamaginugut a pegken nilan lu kanu pedsimban nilan kanu
pegkakadenanen nilan.
14 Kagina ka maitu manga papedtayan ku, na tangkai nu su kasimba
kanu manga pegkakadenanen. 15 Na sabap sa sekanu a manga taw na
balaitungan, na pedtalun ku i nia sa lekanu ka sekanu den i mataw
lun magitung u ngin i maena nu manga pedtalun ku a nia. 16 Na su
kabpaginem tanu kanu tagayan j a ipedsukul-sukul tanu na dikena
ba tanda i entu sa nakaampit tanu kanu lugu nu Isa al-Masih? k Na su
kapegkan tanu kanu pan a pedtebi-tebin tanu na dikena ba i entu tanda sa
nakaampit tanu kanu badan nu Isa al-Masih? 17 Na apia madakel tanu na
sakabadan tanu bu kagina satiman bu su pan a pidtebi-tebi tanu keman.
18 Na nia nu ilay na su manga taw a Israil. Dikena ba su ʼbpamegkan
kanu inigkurban na amung silan kanu galebekan sa kapedsimba sia kanu
pegkurbanan?
19 Na ngin ba i maena nu pedtalun ku a entu? Su pegkakadenanen
taman kanu pegken a iniapal lun na aden ba kabarakatʼin? 20 Dala,
ugaidʼa nia ku pedtalun sa lekanu na su manga pegken a entu na
iniapalʼilan kanu manga saitan, dikena kanu Kadenan. Na di ku
kalilinian i makaluyud kanu kanu manga saitan. 21 Na di mapakay a
minem kanu kanu tagayan nu Mapulu l enggu minem kanu bun kanu
tagayan nu manga saitan. m Di bun mapakay a keman kanu kanu
pegkanan nu Mapulu enggu keman kanu bun kanu pegkanan nu manga
saitan. 22 Ka amaika maitu na pakapapangalikud tanu su Mapulu. Na
ngintu, sekitanu pan besen i mabagel kumin sa lekanin?
Su Kanggalebek kanu Ngin i Makapugi kanu Kadenan
23 Nia kadtalu nu ped na “Mapakay a enggulan tanu su apia ngin a
pegkiugan tanu,” ugaidʼa dikena langun na entu na makagkapia enggu
makagkabagel kanu taw. 24 Di tanu pagitungen i endaw bu i makagkapia
1 Kurintu 10
Magi NT Final draft.indb 509 3/24/2021 2:50:28 PM
510
n 10:26 Ebpun i nia sia kanu Manga Sengal 24 ayat 1 sia kanu Kitab Zabur.
kanu ginawa tanu ka nia tanu pagitungen na endaw i makagkapia
bun kanu ped tanu. 25 Mapakay a kanen nu su apia ngin a sapu a
pebpasan lu sa padian. Di nu den ʼbpelidui sa ginawa su manga idsa
na ginawa nu makapantag sa entu. 26 Kagina nia nakadalem kanu
kitab na “Kanu Kadenan a Mapulu su dunia enggu su langun nu
nakadalem lun.” n
27 Na apia entain i mangenggat sa lekanu keman a dikena ʼbpaginugut
enggu pegkiug kanu bun pedtalabuk na kan nu su apia ngin a
italagadʼilan sa lekanu sa di nu den ʼbpelidui sa ginawa su manga idsa
nu ginawa nu sa entu. 28 Ugaidʼa amaika aden menem edtalu sa lekanu
sa “Su nia a pegken na iniapal kanu pegkakadenanen” na di nu keman
su entu sabap kanu taw a entu a midtalu sa lekanu enggu asalʼa da
den mabulibug sa entu. 29 Na dikena nia ku pedtalun i ginawa nu i
ʼgkabulibug ka su ginawa nu midtalu sa entu.
Na aden a entu na aden edtalu sa lekanu sa “Enduken ka ʼgkapelen
su baya-baya ku sabap bu sa kapegkabulibugʼa ginawa nu ped?
30 Enduken ka ʼgkadaway aku sabap bu kanu kapegkan ku kanu pegken
a inidsukul-sukul ku kanu Kadenan?” 31 Kagina ka maitu na nia ku
madtalu sa lekanu na enggula nu su langun nu entu magidsan pan i
sia kanu kapegkan nu atawa ka kabpaginemʼu atawa ka apia ngin a
galebekʼu sa makapugi kanu Kadenan. 32 Na da kanu enggula sa apia
ngin a kadsabapan na kagebpa nu manga taw, magidsan i Yahudi atawa
ka dikena-Yahudi taman kanu manga taw a nalusud kanu Kadenan.
33 Na maitu aku bun ba, ʼbpaginapasen ku i masuat ku su langun sa
kanu apia ngin a penggulan ku. Dikena ku man nia pebpapangilayn i
kapianan ku ka su kapianan nu madakel ka basi malipuas bun silan. 11 1 Saki i ilingi nu a mana su kabpagiling ku kanu Isa al-Masih.
Su Kapedtendung
2 Na ʼgkapamedta ku sekanu kagina tatap aku nu ʼgkagkalendem
enggu ipenggulalan nu su manga panduan a inipamandu ku sa lekanu.
3 Ugaidʼa dait a katuntayan nu i nia ulu nu mama na su Isa al-Masih
enggu su mama menem na ulu nu babay. Na su Kadenan menem i ulu nu
Isa al-Masih. 4 Na apia entain a mama i mangeni-ngeni atawa ka mayag
1 Kurintu 10 , 11
Magi NT Final draft.indb 510 3/24/2021 2:50:28 PM
511
o 11:4, 7 Su benengʼin na nia kapegkatuntay nu p ped a alim kanu nia na ulu nin. 11:12 Su pimbata nu babay na nia maena nu nia na langun nu tupu nu Adam a manga mama
na pimbata den nu babay.
kanu kadtalu nu Kadenan a aden tanggubʼa benengʼin o na pakapagkaya
nin su ulu nin a su Isa al-Masih. 5 Ugaidʼa apia entain menem a babay
i mangeni-ngeni atawa ka mayag kanu kadtalu nu Kadenan a dala
makadtendung na pakapagkaya nin su ulu nin a su mama. Na mana bun
sekanin midtabungaw. 6 Kagina amaika su babay ka di edtendung na nia
tinemu i mapatabungaw den. Ugaidʼa kayayan kanu babay u mapatebped
atawa ka mapatabungaw sa buk tembu ba nia dait na edtendung su
babay. 7 Ugaidʼa su mama na di dait a edtanggub sa beneng o kagina
sekanin su alung-alungʼu Kadenan enggu sigay nin. Na su babay menem
i sigay nu mama. 8 Na dikena ebpun kanu babay i kinapangaden kanu
mama ka su babay i pinangaden ebpun kanu mama 9 enggu dikena
bun sabap kanu babay i kinapangaden kanu mama ka su babay i
pinangaden sabap kanu mama. 10 Na entu ba i sabapʼin i dait a edtendung
su babay ka enggu mailay nu manga malaikat i napasakup sekanin.
11 Ugaidʼa babay-mama a lusud sia kanu Isa al-Masih na nasisita nilan
i uman i isa kanilan. 12 Ka amaika su babay ka ebpun kanu mama na
su mama menem na pimbata nu babay. p Ugaidʼa su langun-langun na
ebpun kanu Kadenan. 13 Sekanu den i mataw lun edtimbang-timbang u
ngintu, mapia a ʼbpagilayn su babay a ʼbpangeni-ngeni kanu Kadenan a
da makadtendung? 14 Na ʼgkatawan tanu bun i sia kanu kinapangaden
na nakadanden kanu mama i di dait a mapagkalendu sa buk ka kayayan
i entu sa lekanin. 15 Ugaidʼa su babay na amaika malendu i bukʼin
na badtugan i entu sa lekanin kagina inenggay sa lekanin su buk a
makatanggub kanu ulu nin. 16 Na amaika aden pegkiug ʼbpamalaw sa
entu na da den madtalu ku ka sia sa lekami taman den kanu langun
nu umpungan nu ʼbpamaginugut kanu Kadenan sa kanu apia endaw a
dalepa na maya ba i ukitʼami.
Su Dait a Atulan kanu Kapegkalendem kanu
Kinanggihadʼu Isa al-Masih kanu Umulʼin
17 Na makapantag menem sa temundug a nia a pembitialan ku sa
lekanu na di ku sekanu mapamedta kagina su kapendidilimudan nu
1 Kurintu 11
Magi NT Final draft.indb 511 3/24/2021 2:50:29 PM
512
q 11:20 Su kapegkalendem kanu kinanggihadʼu Isa al-Masih kanu umulʼin na inisugu nu Isa
al-Masih su nia a enggulan nu ʼbpamaginugut a tademan kanu kinanggihadʼin kanu umulʼin
asalʼa maaun su apia entain a maginugut lun. Mailay su nia sia kanu Mapia a Tutuma a Inisulatʼi
Mataya 26 ayat 26 taman sa 29 enggu sia kanu Mapia a Tutuma a Inisulatʼi Markus 14 ayat 22
taman sa 25. Mailay bun su nia sia kanu Mapia a Tutuma a Inisulatʼi Luk 22 ayat 14 taman sa 20
sia kanu Kitab Injil.
sa kapedsimba kanu Kadenan na dikena den nakagkapia ka makin
nakagkawag sa lekanu. 18 Kagina napanudtul sa laki i uman kanu
pendidilimudan sa kapedsimba kanu Kadenan na pedsesenggaya kanu.
Na sia sa laki na mana aden kabenalʼin su entu. 19 Na aden a entu, na
nasisita a manggula su entu ka enggu ʼgkatawan u entain ba sa lekanu i
tidtu a ʼbpaginugut. 20 Na uman kanu pendidilimudan na dikena nia nu
pakanggulalan su kapegkan sa kapegkalendem kanu kinanggihadʼu Isa
al-Masih kanu umulʼin q 21 kagina u ʼgkauma su kutika nu kapegkan sa
entu na dikena kanu pedsasalengan. Tembu ba su ped na ʼgkangalangut
den sa kabpaginumʼilan ugaidʼa su ped menem na ʼgkangagutem a benal.
22 Na ngintu, dala manga walay nu a kakanan nu enggu kaineman
nu? Su penggulan nu a nan na ʼgkaawan nu sa alaga su umpungan nu
ʼbpamaginugut kanu Kadenan enggu pakapagkaya nu su manga taw
a dala ʼgkagaga nin. Na dait ba a pamedtan ku sekanu kanu namba a
penggulan nu? Di ku sekanu mapamedta sa nan.
23 Nia ba su panduan a natalima ku kanu Mapulu a inipamandu ku
sa lekanu. Na kanu magabi a tipun su Mapulu a su Isa al-Masih na
kinemua sa pan. 24 Na endaw i kinadsukul-sukulʼin lun kanu Kadenan
na pidtebi-tebi nin su entu ka nia nin pidtalu na “Nia ba su badan ku a
ipenggihad ku sabap sa lekanu. Na enggula nu su nia ba a tademan nu
sa laki.” 25 Na kanu kinapasadʼilan gemabi na maitu bun ba i pinggula
nin, kinemua sa tagayan ka nia nin pidtalu na “Su tagayan a nia na sia
ba su lugu ku a minalut kanu bagu a kapasadan nu Kadenan. Na uman
kanu minem sa maya ba, na enggula nu su entu a tademan nu sa laki.”
26 Ka uman kanu keman enggu minem sa entu ba na pakapayagʼu su
kinapatay nu Mapulu taman sa kanu kambalingan nin.
27 Na kagina ka maitu na apia entain i keman kanu pegken nu Mapulu
enggu minem kanu ʼbpaginemen nin sa dikena dait a keman enggu
minem sa entu na pakandusa sabap sa di nin ʼgkapagadatan su badan
enggu su lugu nu Mapulu. 28 Tembu ba dait a ilayn muna nu taw su
1 Kurintu 11
Magi NT Final draft.indb 512 3/24/2021 2:50:30 PM
513
r 11:29 Su badan nu Mapulu sia na nia nin maena na umpungan nu ʼbpamaginugut.
ginawa nin bagu keman enggu minem sa entu. 29 Kagina apia entain i
keman enggu minem sa entu sa di nin ʼgkaenggan sa kapantag su badan
nu Mapulu r na kasiksan i makatingguma sa lekanin 30 tembu ba su ped
sa lekanu na mangalubay, pendadalu enggu ʼbpamebpatay. 31 Ugaidʼa
amaika ilayn muna nu uman i isa su ginawa nin na di nin matala su
entu. 32 Ugaidʼa amaika papedtalan tanu nu Kadenan sa bataluan na nia
nin maena na papedtidtun tanu nin ka enggu di tanu den makalalagit
masiksa kanu manga taw a dikena ʼbpaginugut sia sa dunia.
33 Kagina ka maitu manga lusud ku sa tian, na amaika endidilimudan
kanu sa kapegkan kanu pegken a tademan kanu kinanggihadʼu Isa
al-Masih kanu umulʼin na pamagangataya kanu. 34 Na apia entain i
ʼgkangagutem sa lekanu na keman muna lu kanu manga walay nin ka
enggu sia kanu kandidilimudan nu na dikena nia nin kabpawangan
i kasiksan sa lekanu. Na makapantag menem kanu ped pan a dait a
pengguguden san sa lekanu na guguden ku bu amaika makasan aku.
Su manga Kapegkagaga a ebpun kanu Ruh nu Kadenan 12 1 Na manga lusud ku sa tian, nia ku kalinian na katuntayan nu
su manga kapegkagaga a ebpun kanu Ruh nu Kadenan. 2 Na
katawan nu bun i kanu timpu a da pan sabutʼu kanu Kadenan na
pinasibay kanu ka nia inipasimba sa lekanu na su pegkakadenanen
a dala uyag-uyagʼin. 3 Na tembu ba dait a katuntayan nu i dala taw a
linangkapan nu Ruh nu Kadenan a makadsinta nin su Isa al-Masih
enggu dala bun taw a makadtalu sa “Su Isa al-Masih na Mapulu,”
amaika dala sa lekanin su Suti a Ruh.
4 Na madakel man i embalangan nu inenggay a kapegkagaga ugaidʼa
isa bu i nabpunan nin ka su Ruh nu Kadenan bu. 5 Madakel bun i
ukit a kanggalebek ugaidʼa isa bu i penggalebekan ka su Mapulu bu
6 enggu madakel bun i embalangan na ipapenggalebekʼu Kadenan
ugaidʼa isa bu i ʼbpagenggay sa lekitanu langun sa kapegkagaga sa
kanggalebek sa langun nu entu ka su Kadenan bu. 7 Na uman i isa
na ʼbpagenggan sa kapegkagaga a makapailay i lu kanilan su Ruh nu
Kadenan. Na ibpagenggay su entu asalʼa mausal sa kadtabang kanu
uman i isa. 8 Na aden ʼbpagenggan nu Suti a Ruh sa kapayag kanu ilemu
1 Kurintu 11 , 12
Magi NT Final draft.indb 513 3/24/2021 2:50:31 PM
514
s 12:13 isa bu a Ruh i natalima tanu langun Na sia sa basa a Grik na isa bu i ibpagenggay a Ruh
a mainem.
nu Kadenan, aden bun ʼbpagenggan nin sa katuntay sa kanu ngin i
pegkiugan nin pebpayag kanu taw. 9 Na aden bun ʼbpagenggan nu Suti
a Ruh sa mabagel a kasalig, aden bun ʼbpagenggan nin sa kapagkapia
kanu pedsakit. 10 Sekanin bun i ʼbpagenggay kanu taw sa kanggula sa
kangagaipan, aden bun ʼbpagenggan nin sa kapayag kanu kadtalu nu
Kadenan, aden bun ʼbpagenggan nin sa katuntay sa su kapegkagaga a
entu na ngintu ebpun kanu Suti a Ruh atawa ka dikena. Na aden bun
ʼbpagenggan nu Suti a Ruh sa kategelan sa kadtalu sa embalang-balang
a basa enggu aden bun ʼbpagenggan nin sa kapatuntay kanu
embalang-balang a entu a basa. 11 Na su langun nu entu a kapegkagaga
na isa bu i ʼgkabpunan nin ka su Suti a Ruh nu Kadenan a pakatuki kanu
uman i isa sia luyud kanu kahanda nin.
Su Madakel a Edsiap-siapan nu Sakabadan
12 Na mana bun su badan a matag sawalu bu enggu madakel i
edsiap-siapan nin na sakabadan bu langun su entu, na maitu bun ba su
Masih. 13 Kagina langun-langun tanu, magidsan pan i Yahudi atawa ka
dikena, ulipen atawa ka dikena na isa bu i inisalawat sa lekitanu ka su
Suti a Ruh asalʼa mabaluy tanu a mana sakabadan enggu isa bu a Ruh i
natalima tanu langun. s
14 Na su badan man na dikena satiman bu i edsiap-siapan nin ka
madakel. 15-16 Na di madtalu nu ay i “Sabap sa dikena aku lima na
dikena aku luyud kanu badan,” atawa ka di madtalu nu tangila i “Sabap
sa dikena aku mata na dikena aku luyud kanu badan,” ka dikena nia
nin maena i ay silan atawa ka tangila silan na dikena den silan luyud
kanu edsiap-siapan nu badan. 17 Ka amaika su badan ka mata bu langun
na panun den i kakinegʼin? Amaika menem ka tangila bu langun na
panun den i kabaw nin? 18 Ugaidʼa nia nin kabantang na su Kadenan
man i nametad kanu uman i edsiap-siapan nu badan sia luyud kanu
kahanda nin. 19 Na di madtalu a badan su badan amaika satiman
bu i edsiap-siapan nin. 20 Na nia nin kabantang na madakel man i
edsiap-siapan nu badan ugaidʼa matag madakel na sakabadan bu. 21 Na
di madtalu nu mata kanu lima i “Dikena ku seka nasisita,” enggu di bun
1 Kurintu 12
Magi NT Final draft.indb 514 3/24/2021 2:50:32 PM
515
madtalu nu ulu kanu manga ay i “Dikena ku sekanu nasisita.” 22 Ka nia
pan mula na su edsiap-siapan nu badan a mana malubay na entu ba i
nasisita a benal. 23 Na su edsiap-siapan nu badan a dikena gaid mapia
i kapegkailay lun na entu ba i pedtiakapan sa mapia. Na maitu bun ba
su edsiap-siapan nu badan a nia tanu lun kapegkailay na pakaya kanu
taw na entu ba i pedtangguban tanu sa mapia. 24 Ugaidʼa su manga
edsiap-siapan a dikena pakaya na di den nasisita a pedtangguban pan.
Na inatulʼu Kadenan sa maitu ba sa nia nin inenggan sa kabalapantag
na su ipedtimbang sa dikena balapantag 25 ka enggu di manggula
su kabpipitas ka makin nia manggula na kaenggan na uman i isa sa
kabalapantag su pedʼin. 26 Ka amaika pedtala sa kapasang su satiman
a edsiap-siapan na langun nu edsiap-siapan na pakagedam sa entu. Na
maitu bun ba amaika mapamedta su satiman a edsiap-siapan na ʼgkapia
i ginawa nu langun nu edsiap-siapan.
27 Na sekanu a ʼbpamaginugut na sekanu su badan nu Isa al-Masih.
Na uman i isa sa lekanu na edsiap-siapan nu badan nin. 28 Na sia
kanu umpungan nu ʼbpamaginugut na nia muna-muna a pinamili nu
Kadenan a inibetadʼin na su manga sinugu, temundug na su manga
nabi a makapayag kanu kadtalu nin entu pan ka su ʼbpamamandu.
Na inaden nin bun kanu umpungan nu ʼbpamaginugut su manga
pakanggalebek sa kangagaipan, su pakapagkapia kanu pedsakit, su
mategel i kapananabangan nin, su mataw mangulu kanu madakel
enggu su pakadtalu sa embalang-balang a basa. 29 Na dikena su langun
nu pinamili a entu na sinugu, dikena bun langun na nabi, dikena
bun langun nu entu na ʼbpamamandu, dikena bun langun nu entu
na pakanggalebek sa kangagaipan, 30 dikena bun langun nu entu na
pakapagkapia kanu pedsakit, dikena bun langun nu entu na pakadtalu
sa embalang-balang a basa enggu dikena bun langun nu entu na mataw
mapatuntay kanu embalang-balang a entu a basa. 31 Ugaidʼa nia nu
paginagkay kemua na su kapegkagaga a masela i katagan nin.
Na saguna na ipamandu ku sa lekanu su ukit a dala pagidsan a kapia
nin.
Su Kabalapantagʼu Kakalimu 13 1 Na apia makadtalu aku paman sa embalang-balang a basa nu
manga taw enggu kanu manga malaikat amaika dala sa laki su
1 Kurintu 12 , 13
Magi NT Final draft.indb 515 3/24/2021 2:50:33 PM
516
t 13:3 inggihad ku su badan ku asalʼa makamamasela ku Na sia kanu itungan nu ped a alim
na nia nin maena na inggihad ku su u badan ku asalʼa matutung. 13:12 Su sekanin sia na su Kadenan.
kakalimu na mana aku bun su agung atawa ka gandingan a pabpagunin
sa pakaingel bu. 2 Na apia aden sa laki su kapegkagaga sa kapayag
kanu kadtalu nu Kadenan enggu katuntay kanu langun a nakapagena a
kahanda nu Kadenan enggu katuntay kanu langun nu pantag sa lekanin
taman sa aden sa laki su masela a salig a mapakay a makapaalat ku su
manga palaw amaika dala sa laki su kakalimu na da bun katagan ku a
taw. 3 Na apia ipangenggay ku paman su langun na kaaden ku enggu
inggihad ku su badan ku asalʼa makamamasela ku t amaika dala sa laki
su kakalimu na da bun makua ku lun a guna-guna.
4 Su taw a aden sa lekanin su kakalimu na matigkel, mapia i palangay
nin, di masekel, di masandag enggu di emamasela. 5 Baliadaten sekanin,
dikena nia nin bu pagitungen na su ginawa nin, di malemu malipunget,
di temagu sa sakitʼa ginawa, 6 di malilini sa mawag a galebek ka nia
nin kalinian na su ngin i tidtu enggu bantang. 7 Su taw a malimu na
kadsabalan nin su langun-langun, di maawa sa lekanin su kasalig, di
kaawan na inam, katigkelan nin su apia ngin.
8 Na apia su kapebpayag kanu kadtalu nu Kadenan na ʼgkapupus bun
ugaidʼa su kakalimu na da kapegkapupusʼin. Maitu bun ba su kategelan
sa kadtalu sa embalang-balang a basa na pedtaman bun, apia su
kapapedtuntay kanu kahanda nu Kadenan na ʼgkapupus bun. 9 Ka paidu
man i kapegkatuntay tanu, maitu bun su kapebpayag tanu kanu kadtalu
nu Kadenan. 10 Ugaidʼa su paidu a entu a kapegkatuntay tanu enggu su
paidu a kapebpayag tanu kanu kadtalu nu Kadenan na di den nasisita
amaika mauma den su timpu a matalutup den su langun-langun.
11 Kanu timpu a wata aku pan na nia ukit a kangadtalu ku na wata
pamun. Maitu bun su ukit a kapagitung ku enggu kakenal ku. Ugaidʼa
saguna a dikena aku den wata na tinagak ku den su langun nu
ukitʼu kasisiwatay. 12 Saguna na mana tanu ʼbpagalung sa malebug a
pagalungan ugaidʼa mauma bun i timpu a makapagadapa tanu sekanin. u
Paidu pamun i kapegkilala tanu sa lekanin ugaidʼa mauma i timpu
a makilala tanu sekanin sa tidtu a mana bun su kapegkilala nin sa
lekitanu. 13 Na mapupus su langun-langun ugaidʼa nia di mapupus na su
1 Kurintu 13
Magi NT Final draft.indb 516 3/24/2021 2:50:34 PM
517
telu timan a nia a mana su kasalig, su inam enggu su kakalimu ugaidʼa
nia balapantag kanu langun nu entu ba na su kakalimu.
Su Kapedtalu sa Embalang-balang a Basa
enggu Kapayag kanu Kadtalu nu Kadenan 14 1 Paginapasʼu su kakalimu enggu paginagkay nu kemua su
manga kapegkagaga a ebpun kanu Suti a Ruh nu Kadenan labi
den su kapayag kanu kadtalu nu Kadenan. 2 Kagina su manga taw a
pedtalu sa embalang-balang a basa na dikena nia nin ipembitiala su
taw ka su Kadenan kagina dala pakatuntay sa lekanin. Na pakadtalu
bu sekanin sa maitu ba a nakapagena i maena nin sia kanu tabangʼu
Suti a Ruh. 3 Ugaidʼa su taw a pebpayag kanu kadtalu nu Kadenan
na nia nin ipembitiala na su taw ka pakapagkabagelʼin i saligʼilan
enggu manggiginawa nilan taman sa aden kalilintadʼu pamusungan
nilan. 4 Na su taw man a pedtalu sa embalang-balang a basa na nia
nin pakapagkabagel na su ginawa nin ugaidʼa su taw a pebpayag kanu
kadtalu nu Kadenan na nia nin pakapagkabagel na su umpungan nu
ʼbpamaginugut. 5 Na kalilinian ku man a benal i makadtalu kanu
langun sa embalang-balang a basa ugaidʼa labi a kalilinian ku u
mayag kanu sa kadtalu nu Kadenan. Ka labi man a mapia su taw a
pebpayag kanu kadtalu nu Kadenan kumin kanu taw a pedtalu sa
embalang-balang a basa, nia bu tabia na amaika aden mapatuntay
sa u ngin i maena nu pedtalun nin a entu asalʼa makapagkabagel
kanu lumpukan nu ʼbpamaginugut.
6 Manga lusud ku sa tian, ngin i kapianan nin sa lekanu u seman aku
a edtalu sa embalang-balang a basa? Dala, nia tabia a aden kapianan
nin sa lekanu na amaika seman aku a aden makapangusiat ku sa
lekanu a inipayagʼu Kadenan sa laki atawa ka pinakatawan nin sa laki
atawa ka su kadtalu nin enggu su manga panduan. 7 Na apia su manga
palabuni-bunian a dala uyag-uyagʼin a mana su palendag atawa ka
su kubing ka u di mapia i kapauni lun na di kasabutan u ngin a uni i
ipebpaguni lun. 8 Na amaika su tambuli ka di mapia i kapauni lun na
panun i katuntay nu manga sundalu lun asalʼa makapagadil silan sa
kambunua? 9 Na maitu bun ba amaika edtalu kanu sa embalang-balang
a basa na panun ba i katuntay lun u ngin i maena nu pedtalun nu? Nia
nu nalagidan na mana kanu bun pembitiala sa sambel. 10 Na nia nin
1 Kurintu 13 , 14
Magi NT Final draft.indb 517 3/24/2021 2:50:35 PM
518
v 14:21 Mailay i nia sia kanu Kitab a Inisulatʼu Nabi Isayas 28 ayat 11 taman sa 12.
kabantang na madakel man i basa sa dunia. Na uman i isa kanu langun
nu entu na aden maena nin. 11 Ugaidʼa amaika di ku ʼgkasabutan i
pedtalun sa laki nu taw na mana bun sekanin lapu sa laki enggu maitu
aku bun, mana aku bun lapu sa lekanin sabap sa di kami pakadsabuta.
12 Tembu sekanu, na kagina ka ʼgkapaginagkay nu a benal i kapegkagaga
a ebpun kanu Suti a Ruh na makin nia nu paginagkay kemua na su
kapegkagaga a makapagkabagel kanu umpungan nu ʼbpamaginugut.
13 Na kagina ka maitu na su taw a inenggan sa kategelan sa kadtalu
sa embalang-balang a basa na ipangeni-ngeni nin bun i enggan
sekanin sa kategelan sa kapatuntay kanu maena nu pedtalun
nin a entu. 14 Kagina amaika mangeni-ngeni aku sa embalang-balang
a basa na ebpun kanu atay ku su entu, dikena ebpun kanu itungan ku.
15 Na amaika maitu na ngin ba i dait a enggulan ku? Nia ku enggulan
na mangeni-ngeni aku sa ebpun kanu atay ku enggu mangeni-ngeni
aku bun sa ebpun kanu itungan ku. Edsengal aku sa kapugi kanu
Kadenan sa ebpun kanu atay ku enggu edsengal aku bun sa kapugi
sa Kadenan sa ebpun kanu itungan ku. 16 Ka u dikena maitu na panun
i kasumpat sa “Amin” nu ʼbpamakikineg kanu ipedsukul-sukul sabap sa
di nilan ʼgkasabutan, 17 na apia mapia pan a benal su ipedsukul-sukul
na di bun makapagkabagel kanu ped. 18 Na saki na pedsukul-sukul aku
kanu Kadenan ka pakadtalu aku sa embalang-balang a basa a lawan
pan sa lekanu. 19 Ugaidʼa apia ka maitu na sia kanu kandidilimudan
nu ʼbpamaginugut na nia ku tinemu i lima taga bu i madtalu ku
a ʼgkasabutan a makaenggay sa pamandu kanu ped kumin sa
ngibu-ngibuan a kadtalu a dala pakasabut lun.
20 Manga lusud ku sa tian, na di nu papedsisiwata i itungan nu
makapantag kanu nia. Sia kanu manga galebekan a dikena mapia
na nia nu menem ilingi na su manga wata a da pamun sabutʼilan sa
kanggalebek sa mawag ugaidʼa su kapagitungʼu na pakatua nu. 21 Na nia
nakadalem kanu kitab na “Nia pedtalun nu Kadenan na ‘Edtaluan ku
su nia a manga taw sia makanggulalan kanu manga basa nu ped a taw
enggu kadtalu nu manga lapu a taw ugaidʼa di bun silan mamakikineg
sa laki.’ ” v 22 Na su kapedtalu man sa embalang-balang a basa na
inenggay a tanda sa kanu manga taw a dikena ʼbpamaginugut, dikena
1 Kurintu 14
Magi NT Final draft.indb 518 3/24/2021 2:50:36 PM
519
kanu manga taw a ʼbpamaginugut. Ugaidʼa su kapayag kanu kadtalu nu
Kadenan na inenggay a tanda i entu kanu manga taw a ʼbpamaginugut,
dikena kanu manga taw a dikena ʼbpamaginugut. 23 Tembu sia kanu
kandidilimudan nu ʼbpamaginugut na amaika edtalu kanu langun sa
embalang-balang a basa na nia mapagitungʼu dikena ʼbpamaginugut
a makauma sa lekanu a da sabutʼin kanu entu na ʼgkangabuneg kanu.
24 Ugaidʼa amaika nia nilan kauman sa lekanu i pebpayag kanu langun
sa kadtalu nu Kadenan na matagu sa ginawa nilan i baladusa silan
enggu kaimamanan nilan su tidtu a ʼgkambebetadʼilan 25 taman sa
mapayag su namakapagena kanu atay nilan tembu ba makasugiud silan
ka simban nilan su Kadenan enggu nia nilan madtalu na “Saben-sabenal
a san sa lekanu su Kadenan.”
Su Atulan sa Kausal kanu Kapegkagaga
sia kanu Kasimba kanu Kadenan
26 Manga lusud ku sa tian, na panun ba i kanggula nu kanu langun
nu entu? Na nia nu enggula na sia kanu kandidilimudan nu na su
ped sa lekanu na edsengal sa kapugi kanu Kadenan, su ped menem
na mamandu, su ped menem na mayag kanu kahanda nu Kadenan,
su ped menem na edtalu sa embalang-balang a basa enggu su ped
menem na mapatuntay kanu maena nu entu. Na enggula nu su langun
nu entu ba sa kagkabagelʼu umpungan nu ʼbpamaginugut. 27 Na su edtalu
sa embalang-balang a basa na manga dua kataw atawa ka telu kataw bu.
Edsusukelia bu silan sa kadtalu enggu aden bun mapatuntay kanu maena
nu pedtalun nilan. 28 Ugaidʼa amaika dala makapatuntay kanu
maena nu pedtalun nilan a entu na di den silan edtalu sa maitu sia
kanu kandidilimudan nilan. Lu nilan bun den i entu edtalun kanu
Kadenan. 29 Na su dait a pebpayag kanu katigan nu Kadenan na dua
kataw atawa ka telu kataw bun ka su ped menem na silan i
edtimbang-timbang lun milay su inipayag a entu. 30 Na amaika su
ʼbpamakikineg ka aden pebpayagan nu Kadenan kanu katigan nin na
temelen pan su nauna ka pasukeli nin pan su pinayagan a entu. 31 Ka
mapakay man a benal a makadsusukelia kanu langun mayag sa kadtalu
nu Kadenan ka enggu kanu makapagenggaya sa kataw ebpun kanu
Kadenan taman sa ʼgkabagel i manggiginawa nu uman i isa sa lekanu.
32 Na su manga pebpayag kanu katigan a ebpun kanu Kadenan na
1 Kurintu 14
Magi NT Final draft.indb 519 3/24/2021 2:50:37 PM
520
katawan nilan kemumpen su kapegkagaga nilan 33 kagina su Kadenan
na dikena Kadenan nu kasamukan ka Kadenan nu kalilintad.
Na mana bun kanu langun nu lumpukan nu ʼbpamaginugut a sinuti
nu Kadenan, 34 na nia dait kanu manga babay na di den edtalu ka
makikineg bu sia kanu kapendidilimudan nu ʼbpamaginugut kagina
dikena inisugut kanilan i kadtalu sia kanu kandidilimudan. Na nia
dait a enggulan nilan lu na ibaba nilan i ginawa nilan a mana bun
su nakadalem kanu kasuguan. 35 Na amaika aden ʼgkalinian nilan
pedtuntay na idsa nilan bun den kanu kaluma nilan sia kanu kauma
nilan kanu walay nilan. Kagina kayayan kanu manga babay i edtalu sia
kanu kapendidilimudan nu umpungan nu ʼbpamaginugut.
36 Na di nu ʼbpagitung i sekanu i ʼgkabpunan nu kadtalu nu Kadenan
atawa ka sekanu bu i napangusiatan sa entu. 37 Na apia entain i nia nin
kalangan sa ginawa nin i inenggan sa kapegkagaga sa kapayag kanu
kadtalu a ebpun kanu Kadenan atawa ka apia ngin a kapegkagaga
a ebpun kanu Suti a Ruh na dait a taliman nin i su inisulat ku a nia
sa lekanu na kasuguan a ebpun kanu Mapulu. 38 Na apia entain i dili
mamamantag kanu nia ba na di bun sekanin ipamamantag.
39 Na kagina ka maitu manga lusud ku sa tian, na nia nu paginagkay
na su kapayag kanu kadtalu nu Kadenan ugaidʼa di nu menem ipedsapal
su kadtalu kanu embalang-balang a basa. 40 Ugaidʼa enggula nu su
langun nu entu sa mapia enggu aden atulan nin.
Su Kinapambibiag kanu Isa al-Masih 15 1 Manga lusud ku sa tian, papedtademan ku sa lekanu su Mapia
a Tutuma a inipangusiat ku sa lekanu a natalima nu enggu
sampay saguna na ʼbpaninindegan nu. 2 Na sia nakanggulalan kanu
entu na nakalipuas kanu amaika menem ka papanalusen nu su katagu
nu sa ginawa kanu Mapia a Tutuma ka amaika di nu itagu sa ginawa na
kaawan na katagan su kabpaginugutʼu.
3 Na initapenay ku den man sa lekanu su balapantag sa langun a
panduan a natalima ku. Su entu a panduan na su Isa al-Masih na
saben-sabenal a minatay sekanin sabap kanu kabaladusan tanu a
mana su nakasulat kanu kitab. 4 Inilebeng enggu pinambibiag sekanin
ʼbpaluman kanu ikatelu nin gay a mana bun su nakasulat kanu kitab.
5 Na mibpayag sekanin kani Kipas enggu mibpayag bun kanu ped
1 Kurintu 14 , 15
Magi NT Final draft.indb 520 3/24/2021 2:50:38 PM
521
w 15:5 sapulu enggu dua a pinamili Na si Kipas a bedtuan bun sa Pitru na isa sekanin kanu
sapulu enggu dua a pinamili nu x Isa al-Masih a masugu nin. 15:6 Su kadtalu sia a sampay saguna na dikena sagugunay a timpu ka kanu timpu pan ni Bulus
y sa kanu kinasulatʼin sa nia. 15:8 mana aku bun su wata kanu didalemʼu tian a ginememaw sa dikena nin pan uras
Nia kapegkasabutʼu manga ped a alim na nia maena nu nia na dikena inantap i kinapamili nu
Isa al-Masih kani Bulus sa kinasugu nin lun ka ʼbpamungkaidanan ni Bulus su ʼbpamaginugut
kanu Isa al-Masih kanu entu ba a timpu. Mabatia su makapantag kanu nia sia kanu Manga
Pinggalebekʼu Manga Sinugu nu Isa al-Masih 9 ayat 1 taman sa 9; 22 ayat 6 taman sa 11;
26 ayat 12 taman sa 18 sia kanu Kitab Injil.
kanu sapulu enggu dua a pinamili. w 6 Na mibpayag bun sekanin kanu
ʼbpamaginugut a mindidilimudan a labi lima gatus i kadakelʼin. Na
sampay saguna na bibiag pamun x i kadakelan kanilan ugaidʼa su ped
na namamatay den. 7 Na mibpayag bun sekanin kani Yakub, entu
pan ka kanu langun nu pinamili nin a sinugu. 8 Na saki i nauli den a
pibpayagan nu Isa al-Masih apia nia nin kaaden i mana aku bun su
wata kanu didalemʼu tian a ginememaw sa dikena nin pan uras. y 9 Ka
saki man i mababa sa langun kanu manga pinamili nin a sinugu enggu
di ku dait i bedtuan sa pinamili a sinugu kagina pinamungkaidanan
ku su ʼbpamaginugut kanu Mapia a Tutuma a ebpun kanu Kadenan.
10 Ugaidʼa sabap kanu da idsan nin a limu nu Kadenan na binaluy aku
nin a masugu nin. Na su limu nin a entu a inenggay nin sa laki na dala
kaawi na katagan. Ka sangat man a pidtantuanan ku enggalebek su
galebekan sa lekanin kumin kanu ped a manga sinugu ugaidʼa nanggula
ku i entu sabap kanu da idsan nin a limu nu Kadenan sia sa laki dikena
sa laki demun a kapegkagaga. 11 Na apia entain sa lekami na isa bu i
ibpangusiatʼin enggu entu bun ba su pinaginugutan nu.
Su Kambibiag ʼBpaluman nu Namamatay
12 Na amaika su Isa al-Masih ka ibpangusiat i pinambibiag sekanin
ʼbpaluman ulian nu kinapatay nin na ngintu ka su ped sa lekanu na
pedtalun nilan i dala kambibiag ʼbpaluman nu namamatay? 13 Na amaika
dala kambibiag ʼbpaluman nu namamatay na dala bun maitun pambibiaga
ʼbpaluman su Isa al-Masih. 14 Na amaika dala sekanin pambibiaga ʼbpaluman
na dala katagan nu ibpangusiatʼami enggu dala bun katagan nu
kapedsaligʼu. 15-16 Nia nin maena na pakambudtud kami kanu
ibpangimbenalʼami a pinambibiag ʼbpaluman nu Kadenan su Isa al-Masih
kagina amaika dala kambibiag ʼbpaluman nu namamatay na dala bun
1 Kurintu 15
Magi NT Final draft.indb 521 3/24/2021 2:50:38 PM
z 15:20 entu ba i pebpagilay sa natatalanged a embibiag ʼbpaluman su namamatay Sia sa
basa a Grik na sekanin i muna-muna a pinambibiag k a anu namamatay. 15:27 Mailay i nia sia kanu Manga Sengal 8 ayat 6 sia kanu Kitab Zabur.
522
pambibiaga ʼbpaluman su Isa al-Masih. 17 Na amaika dala pambibiaga
ʼbpaluman su Isa al-Masih na dala katagan nu kapedsaligʼu. Dala
pamun besen maampun su kabaladusan nu 18 enggu apia su namamatay
a nalusud kanu Isa al-Masih na makaidtug besen sa naraka. 19 Ka
amaika su inam tanu kanu Isa al-Masih ka sia bu taman kanu
uyag-uyag tanu a nia sa dunia, na sekitanu den i duan-duan nin
kanu langun nu taw.
20 Ugaidʼa su Isa al-Masih na saben-sabenal a pinambibiag
sekanin ʼbpaluman. Na entu ba i pebpagilay sa natatalanged a
embibiag ʼbpaluman su namamatay. z 21 Na kagina ka naaden su
kapatay sia nakanggulalan kanu sakataw a taw na naaden bun su
kambibiag ʼbpaluman nu namamatay sia nakanggulalan kanu sakataw
a taw. 22 Ka sabap sa tupu tanu nu Adam na matay tanu langun.
Ugaidʼa sabap kanu Isa al-Masih na makambibiag tanu langun a
nalusud sa lekanin. 23 Ugaidʼa uman i isa na aden natatalanged a kutika
nin sa kapambibiag lun ʼbpaluman: Su Isa al-Masih i muna-muna a
pinambibiag ʼbpaluman, entu pan ka su manga taw a nalusud sa lekanin
sia kanu kambalingan nin sa dunia. 24 Na mauma den ba a entu su
kapupus kanu langun, na pupusen den nu Isa al-Masih su langun nu
aden bagelʼin sa kakamal, su ʼbpamendatu enggu su langun nu aden
manga bagelʼin a di ʼgkangailay, entu pan ka itapenay nin den kanu
Ama a su Kadenan su kandatu nin. 25 Kagina dait man a endatu su Isa
al-Masih taman sa makapasugiudʼin kanu paladʼa ay nin su langun nu
kuntela nin. 26 Na nia den mauli a kuntela a binasan nin na su kapatay.
27 Ka nia man nakadalem kanu kitab na “Pinandatuan nu Kadenan sa
lekanin su langun-langun.” a Ugaidʼa entu pan ka pidtalu a “Pinandatuan
sa lekanin su langun-langun,” na dikena nia nin maena i pakalalagitʼin
ʼgkandatuan su Kadenan a napandatu sa lekanin kanu langun-langun.
28 Na amaika kandatuan den nu Isa al-Masih su langun-langun na apia
sekanin a Tunggalʼu Kadenan a pinandatu nin na pandatun nin su
Kadenan sa lekanin. Na amaika maitu na kandatuan nu Kadenan su
langun-langun.
1 Kurintu 15
Magi NT Final draft.indb 522 3/24/2021 2:50:39 PM
b 15:32 Ebpun i nia sia kanu Kitab a I c nisulatʼu Nabi Isayas 22 ayat 13. 15:36 katangguban pan na lupa Su kadtalu a nia a katangguban na lupa na sa basa a Grik na
matay.
523
29 Na amaika saben-sabenal a dala kambibiag ʼbpaluman nu
namamatay na ngintu ka aden manga taw a papedsalawat sabap
kanu manga namamatay? 30 Na ngintu ka sekami na apia ʼgkatawan
nami den i kagkaidan kami kanu uman kutika kanu nia a galebekan
na ipedtalusʼami bun? 31 Manga lusud ku sa tian, mana aku bun man
pedsangul sa kapatay kanu uman-uman gay! Na dikena i nia kalebutan
ka nia nin pagidsan sa kabenal na su kabpemamasela ku sa lekanu
sabap kanu kinaisa nu kanu Mapulu tanu a su Isa al-Masih. 32 Na
amaika su nanggula ku a entu sa dalepa a Ipisu a timbang a mimbunua
aku sa talaw a binatang ka sia bu sa dunia i katagan nin ka dala besen
kambibiag ʼbpaluman nu namamatay na dala besen kapianan nin i
entu sa laki. Na amaika maitu na “Makin tanu mamakut keman enggu
minem ka aden a entu na namag na matay tanu den.” b 33 Na da kanu
man mapapagakal. Ka mana bun su kadtalu a “Su tagapeda a dupang
na pakabinasa kanu mapia a ula-ula.” 34 Na imaman kanu man sa mapia.
Taligkudani nu su kapembaladusa ka su ped man sa lekanu na dikena
pakasugat i kinatuntay nilan kanu Kadenan. Na pedtalun ku i nia sa
lekanu ka enggu nu ʼgkatun i kaya nu.
35 Na aden a entu na su ped sa lekanu na makaidsa nin i “Panun
basi i kapambibiag ʼbpaluman kanu namamatay? Ngin basi i palasʼa
lawasʼilan?” 36 Nia ku makasawal kanu maitu ba a manga taw a dala
sabutʼin na: Di man metu su lagas nia tabia na katangguban pan na
lupa. c 37 Na apia ngin i ipembubulʼengka magidsan i bantad atawa ka
ped a pamumulan na dikena nia nengka ipembubul su lawasʼin ka
nia nengka ipembubul na su lagasʼin, na amaika metu den su entu na
salakaw den a lawas. 38 Na su Kadenan i ʼbpagenggay sa lawas kanu
lagas a entu sia luyud kanu ngin i kiugʼin. Na uman i lagas na aden
lawas a inenggay lun nu Kadenan a nakadait lun. 39 Na dikena langun
na lawas na pamagidsan ka aden lawasʼa taw, aden lawasʼa binatang,
aden lawasʼa papanuk enggu aden lawasʼa seda. 40 Na apia su manga
lawasʼu pinangaden kanu kawang-kawangan na embidaya i kapia na
palasʼin kanu pinangaden sia sa lupa. 41 Apia su senang na embidaya i
1 Kurintu 15
Magi NT Final draft.indb 523 3/24/2021 2:50:40 PM
d 15:45 Mailay i nia sia kanu Manga Awal e 2 ayat 7 sia kanu Kitab Taurat. f 15:45 su nauli a Adam Na nia ba su Isa al-Masih. 15:51 dikena langun tanu na temala sa kapatay Na nia nin maena na madakel a
ʼbpamaginugut kanu Isa al-Masih i bibiag pamun taman kanu kauma nu Isa al-Masih sia sa dunia
atawa ka da pamun silan makatala sa kapatay. Mailay i nia sia kanu Ika-isa a Sulat kanu Manga
Taw sa Tisalunika 4 ayat 15 taman sa ayat 17 sia kanu Kitab Injil.
524
kasigay nin kanu ulan-ulan, maitu bun ba su kasigay nu bitun. Na apia
su manga bitun na embibidaya bun i kasigay nilan.
42 Na maitu bun ba sia kanu kambibiag ʼbpaluman nu namamatay. Na
su badan a inilebeng na maledak i entu ugaidʼa su badan a pambibiagen
na di den maledak taman sa taman. 43 Na su badan a ibpelebeng na
dikena den mapia enggu malubay ugaidʼa amaika pambibiagen
ʼbpaluman na mapia den enggu mabagel. 44 Na su ibpelebeng, na badan
sia sa dunia ugaidʼa su pambibiagen ʼbpaluman na badan den sa sulega.
Ka amaika aden badan sa dunia na aden bun badan sa sulega.
45 Na mana bun man su nakadalem kanu kitab a su muna-muna a
taw a su Adam na pinambalangiawa. d Ugaidʼa su nauli a Adam e na
nabaluy sekanin a ʼbpangenggay sa uyag-uyag. 46 Ugaidʼa dikena nia
nauna i badan sa sulega ka nia nauna na su badan sa dunia entu
pan ka su badan sa sulega. 47 Na su muna-muna a taw na ebpun sa
dunia ka linimbag ebpun sa libubuk ugaidʼa su nakatundug a taw na
ebpun sa sulega. 48 Na pagidsan su badan nu langun na taw sa dunia
kanu muna-muna a entu a taw ugaidʼa su badan nu taw a makasulega
na makapagidsan kanu taw a entu a ebpun sa sulega. 49 Na u ngin i
kapagidsan tanu kanu taw a linimbag ebpun sa libubuk na mauma bun
i timpu a makapagidsan tanu bun kanu taw a ebpun sa sulega.
50 Manga lusud ku sa tian, nia ku ba a entu pedtalun sa lekanu
na su matakapala a nia a badan tanu na di masulut a makaamung kanu
kapendatu nu Kadenan atawa ka su ʼgkaledak na di mapakay kanu
da kapedtaman nin a lu sa sulega.
51 Na pakikineg kanu, pedtalun ku sa lekanu su nakapagena a
kahanda nu Kadenan a dikena langun tanu na temala sa kapatay f
ugaidʼa natatalanged a langun tanu na kasambian i badan nin. 52 Na
sakelap mata bu i kanggula sa entu sia kanu mauli den a kayup kanu
tambuli kagina amaika yupen den su tambuli na pambibiagen den
su namamatay enggu di den matay ʼbpaluman enggu sambian den su
1 Kurintu 15
Magi NT Final draft.indb 524 3/24/2021 2:50:41 PM
g 15:54 Mailay i nia sia kanu Kitab a I h nisulatʼu Nabi Isayas 25 ayat 8. i 15:55 Mailay i nia sia kanu Kitab a Inisulatʼu Nabi Husia 13 ayat 14. 15:56 Nia maena nu nia a ayatan na aden bagelʼu kabaladusan sa lekitanu sabap sa tatap tanu
j ʼgkasungkang su kasuguan nu Kadenan. 16:1 ipedtabang kanu ʼbpamaginugut ʼBpamelimud sa tabang si Bulus a makadtabangʼilan
kanu ʼbpamaginugut a pakanasisita lu sa Awrusalim.
525
badan tanu. 53 Kagina nasisita man a kasambian su badan tanu a nia
a ʼgkaledak enggu aden papatayan nin kanu badan a di den ʼgkaledak
enggu da den papatayan nin. 54 Ka amaika kasambian den su ʼgkaledak
a nia a badan a aden papatayan nin kanu di den ʼgkaledak enggu da den
papatayan nin a badan na entu den ba su gay a natuman su nakadalem
kanu kitab a
“Nabinasa nin den su kapatay ka natalutup
den su kinapanaban.” g
55 “Endaw den su kapanaban nu kapatay?
Endaw den su kabisa nin?” h
56 Aden bu man bisa nu kapatay sabap kanu kabaladusan enggu aden
bagelʼu kabaladusan sabap kanu kasuguan. i 57 Ugaidʼa sukul-sukul kanu
Kadenan ka sekanin i napapanaban sa lekitanu sia nakanggulalan
kanu Mapulu tanu a su Isa al-Masih! 58 Tembu ba manga lusud ku sa
tian a ipegkalimu ku na pakabagelʼu i tindegʼu sa lekanin enggu di nu
papegkalubay i saligʼu sa lekanin. Tatapʼu enggula i endaw i taman a
magaga nu sa kanggalebek kanu galebekan kanu Mapulu ka ʼgkatawan
nu man i di kaawan na katagan su galebekan nu sa lekanin.
Su Tabang kanu ʼBpamaginugut lu sa Awrusalim 16 1 Na pantag menem kanu ʼbpelimuden a ipedtabang kanu
ʼbpamaginugut j na nia nu ilingi na su ngin i inisugu ku kanu
manga lumpukan nu ʼbpamaginugut sa Galasia 2 sa uman muna-muna
a gay nu sakapadian na pedsenggay su uman i isa sa ibpagenggay nilan
sia luyud kanu ngin i ʼgkapantiali nilan ka enggu sa kauma ku san na
naadil den su entu. 3 Na amaika makauma aku den san, na sugun ku
su apia entain a mapamili nu a makasigkil sa tabangʼu lu sa Awrusalim
enggu padtapiken ku sa sulat pantag kanu manga tabang a entu.
4 Ugaidʼa amaika nia mapia i unutan ku silan sa kasigkil lun na unutan
ku silan.
1 Kurintu 15 , 16
Magi NT Final draft.indb 525 3/24/2021 2:50:42 PM
k 16:8 Su Kanduli nu Pintikus na ipedsela-sela i entu kanu ikalimapulu a gay maipus su
Kapegkanduli kanu Pan a Dala Pakembangʼin. Nia bun ba su kapedsela-sela nu manga taw a
Yahudi sa kapegkasabpetʼilan sa bantad.
526
Su manga Kahanda ni Bulus
5 Na nia ku kahanda sa kanu kasan ku na maut aku pan muna sa
Masidunia. 6 Na basi malu matana-tana aku san sa lekanu enggu aden a
entu na san aku taman sa kapupusʼu timpu na kapembalat ka enggu aku
nu kadtabangan sa kanu kabpelalakaw ku. 7 Na di ku kalinian i mukit
aku bu san ka nia ku kalinian na makadtangen aku pan san sa lekanu
amaika menem ka isugutʼu Mapulu. 8 Ugaidʼa nasisita a edtangen aku
pan sia sa Ipisu taman sa kanu Kanduli nu Pintikus k 9 kagina mapia i
timpu ku sia sa kapenggalebek ku kanu galebekan kanu Kadenan apia
nia nin kaaden i madakel bun i pedsungkang sia kanu entu.
10 Na amaika makauma san si Timuti na sakaw nu sekanin sa
mapia ka enggu malilintad i ginawa nin ka pagidsan ku bun sekanin
a penggulalan kanu galebekan kanu Mapulu. 11 Tembu ba enggi
nu sekanin sa alaga. Na amaika embalingan den sekanin sia na
paganatʼu sekanin sa malilintad ka ʼgkapangingalap ku man a benal
sekanin taman den kanu manga suled sa paginugut sia.
12 Na pantag menem kanu suled tanu a si Apulus na inibpaliugat ku
lun mangeni i seman pan sa lekanu apegʼu ped pan a manga suled sa
paginugut ugaidʼa di pan ʼgkatelang i ginawa nin sa kasan nin saguna
ugaidʼa seman bun sekanin u aden a nia manga kutika nin.
Su Nauli a Papata enggu su Salam
13 Na tatap kanu edsipat. Pakabagelʼu i tindegʼu sa kasalig enggu
pakawalaw nu i aki nu taman sa pakabagelʼu i ginawa nu. 14 Na apia
ngin i enggulan nu na enggula nu sa aden kakalimu nin.
15 Manga lusud ku sa tian, katawan nu bun i si Istipanas taman den
kanu sakambinabatan nin, na silan i pagan-paganayan a nabaluy a
ʼbpamaginugut sa dalepa a Akaya enggu pinggula nilan i endaw i taman
i nagaga nilan kanu ʼbpamaginugut. 16 Na ʼbpangenin ku sa lekanu i
ibaba nu i ginawa nu kanilan enggu su manga ped pan a pagidsan nilan
a gumagalebek kanu Kadenan.
1 Kurintu 16
Magi NT Final draft.indb 526 3/24/2021 2:50:43 PM
527
17 Na sangat man a napia i ginawa ku sa kinasia ni Istipanas,
Purtunatus enggu Akayus ka penggalebeken nilan su di nu
ʼgkanggalebek sabap sa dala kanu sia. 18 Pinagkapia nilan i ginawa ku
taman den sa lekanu. Tembu ba su maya ba a manga taw na dait a enggi
nu sa alaga.
19 Pedsalamen kanu nu manga lumpukan nu ʼbpamaginugut sia
sa prubinsia a Asia. Na sia kanu Mapulu tanu na pedsalamen kanu
bun ni Akila enggu Prisila taman den kanu ped a ʼbpamaginugut a
pendidilimudan sa kanu walay nilan. 20 Na pedsalamen kanu bun nu
langun nu ped pan a suled sa paginugut sia. Na salamen na uman i isa
i pedʼin sia luyud kanu kinasuti lun nu Kadenan. 21 Na pedsalamen ku
bun sekanu. Na saki demun mismu i sinemulat kanu nia a salam ku.
22 Na kamulekan su apia entain a di nin ikalimu su Mapulu. Hu Mapulu,
embalingan ka den man! 23 Na san sa lekanu su dala idsan nin a limu
nu Mapulu tanu a su Isa al-Masih 24 enggu sia luyud sa lekanin na
ipegkalimu ku sekanu langun.
Wassalam
1 Kurintu 16
Magi NT Final draft.indb 527 3/24/2021 2:50:44 PM
528
Su Ikadua a Sulat
kanu Manga Taw
sa Kurintu
Magi NT Final draft.indb 528 3/24/2021 2:50:45 PM
529
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na bedtuan sa Ikadua a Sulatʼi Bulus kanu Manga Taw
sa Kurintu. Lu i nia pakatumpa kanu lumpukan nu ʼbpamaginugut a
nakapatindegʼi Bulus kanu nangaipus a timpu.
Su kinasulatʼi Bulus sa nia na lu natabu kanu prubinsia a Masidunia sia
kanu pageletan nu manga lagun a 55 enggu 56 ulian nu kinambata kanu Isa
al-Masih. Na kanu nia a manga timpu na aden manga kamutuan kani Bulus
pantag kanu kinasugu lun nu Isa al-Masih ka nia kataw nu manga taw sa
Kurintu na sabap kanu kapedtala nin sa kamalasayan sa kanu kapenggulalan
nin kanu galebekan nin na pendua-dua silan u saben-sabenal a sinugu sekanin
nu Isa al-Masih. Ugaidʼa pinatuntayan nin kanilan i mana bun su Isa al-Masih
a tinemala sa kamalasayan sa kapianan nu manga taw na maitu bun ba
sekanin. Na sia kanu kapedtigkelʼin kanu manga kamalasayan a ʼgkatala nin
na pakapailay nin su tidtu-tidtu a kabarakatʼu Kadenan taman sa pakaunga sa
kapianan kanilan. Nalabitʼin bun sia u endaw taman i kapegkalimu nin kanu
manga taw sa Kurintu enggu su sangat a kinagalaw nin kanu ngin i inipailay
nilan a ula-ula kani Titus a suled sa paginugut a sinugu nin lu kanilan enggu
su kabpangingalapʼilan sa kailay nilan kani Bulus.
Nakadalem bun kanu nia a sulatʼin su kapedsekatʼin kanu ʼbpamaginugut
lu sa kapangalimuan nilan atawa ka kadtabangʼilan kanu manga pakanasisita,
labi lawan den kanu suledʼilan sa paginugut a ʼgkangapasangan kanu prubinsia
a Yudia.
Na nakadalem bun kanu nia a sulatʼin su kabpaninindegʼin kanu galebekan
nin enggu su kinapatuntay nin sa saben-sabenal a sinugu sekanin nu Kadenan
sa apia nia nin kaaden i sia kanu kapegkailay nu ped na mababa bu sekanin a
taw kumin kanu manga ped a ʼbpamamandu sa dikena luyud sia kanu bantang.
Sinekatʼin bun su ʼbpamaginugut lu sa di dait a unutan nilan su apia ngin a
panduan a salakaw kanu inipamandu nin kanilan pantag kanu Isa al-Masih. Na
pinangeni nin bun kanilan i paginapasen nilan i kapaguyag-uyagʼilan sa aden
kalilintadʼin enggu dala makatila kanilan taman sa inggulalan nilan su langun
nu papata nin. Ka amaika maitu na tapiden silan nu Kadenan.
Magi NT Final draft.indb 529 3/24/2021 2:50:45 PM
530
a 1:2 Ama tanu a su Kadenan Su langun nu taw a ʼbpaginugut kanu Kadenan na mapakay
a edtalun sa nabaluy a wata nu Kadenan. Madakel pan i kasabutan tanu makapantag kanu
Ama tanu a su Kadenan sia kanu Maena nu Mangadalem a Kadtalu kanu Kitab a mailay kanu
b kapupusan nu nia a kitab. 1:8 Su Asia sia a nalabit na isa kanu manga prubinsia na Ruma paganay. Ugaidʼa sa saguna
a timpu na sakupʼa Turkey a lu tampal kanu sedepan nin. Su Asia a nia na dikena su Asia sa
saguna a isa kanu manga pitu timan a “continent.”
Su Salamʼi Bulus enggu su Kinadsukul-sukulʼin 1 1 Salam sa lekanu. Saki si Bulus a sinugu nu Isa al-Masih sia luyud
kanu kahanda nu Kadenan. Kaped ku si Timuti a lusud tanu sa tian
sa paginugut. Su nia a sulat na san pakatumpa sa lekanu a lumpukan
nu ʼbpamaginugut kanu Kadenan sa dalepa a Kurintu taman den kanu
langun na nasuti sabap kanu Isa al-Masih san sa prubinsia a Akaya.
2 San sa lekanu su da idsan nin a limu enggu su kalilintad a ebpun kanu
Ama tanu a su Kadenan a enggu kanu Mapulu tanu a su Isa al-Masih.
3 Su Kadenan a Ama nu Mapulu tanu a su Isa al-Masih a Kadenan nin
bun na sangat a pebpugin. Sekanin su Ama a sangat a malimu a lalayun
papegkabagel kanu manggiginawa tanu. 4 Sekanin i papegkabagel sa
lekitanu kanu langun na kamalasayan a ʼgkatala tanu ka enggu tanu
makapagkabagel su apia entain a pedtala sa kamalasayan a mana bun
su kapapegkabagelʼu Kadenan sa lekitanu. 5 Ka u ngin i kabpangisegʼu
manga kamalasayan tanu sabap sa nalusud tanu kanu Isa al-Masih na
maitu bun ba i kabpangisegʼu kapapegkabagel kanu manggiginawa
tanu sia makanggulalan kanu Isa al-Masih. 6 Na su kapedtala nami sa
kamalasayan na pakaunga sa kagkabagelʼu manggiginawa nu enggu
kalipuasan nu. Na maitu bun su kapapegkabagelʼu Kadenan kanu
manggiginawa nami na pakaunga bun sa kabagelʼa manggiginawa nu
ka enggu nu katigkelan su kamalasayan a ʼgkangatala nu a mana bun
su manga kamalasayan a ʼgkangatala nami. 7 Na masela i saligʼami
sa lekanu sa makatigkel kanu kagina u ngin i kapegkatala nu sa
kamalasayan a mana bun su kamalasayan nami na maitu bun ba su
kapapegkabagel kanu manggiginawa nu a mana bun su kapapegkabagel
kanu manggiginawa nami.
8 Manga lusud ku sa tian, na di nami ʼgkalinian a di nu kasabutan su
manga kamalasayan a natala nami sa prubinsia a Asia. b Ka sangat man
a mapasang i natala nami ka di kami den pedtika sa kapasang taman sa
2 Kurintu 1
Magi NT Final draft.indb 530 3/24/2021 2:50:45 PM
531
da den inamʼami sa mauyag kami pan. 9 Ka nia nami man kataw kanu
entu na natatalanged a matay kami den. Ugaidʼa nanggula su entu ka
enggu di kami makasalig kanu ginawa nami ka lu kami makasalig kanu
Kadenan a papembibiag kanu namamatay. 10 Sekanin i linemipuas sa
lekami kanu natatalanged a entu a kapatay enggu papanalusen nin
su kabpamelipuasʼin sa lekami. Na pedsalig kami sa papanalusen
nin i entu 11 sia kanu kadtabangʼu sa lekami sia makanggulalan
kanu pangeni-ngeni nu sa lekami. Na amaika maitu na madakel i
makadsukul-sukul kanu Kadenan sabap kanu palihala nin sa lekami
a unga nu pangeni-ngeni nu madakel a taw.
Su Kinambagu na Kahanda ni Bulus
12 Na nia nami makamamasela na ʼgkatatalangedʼami sa ginawa
nami i pibpia-pianan nami i ukitʼami kanu manga taw, labi lawan den
sa lekanu. Na senep man sa atay nami su ukitʼami sa aden katidtu
nin ebpun kanu Kadenan enggu sia luyud kanu da idsan nin a limu
nu Kadenan dikena sia luyud kanu kaduduniay a ilemu. 13-14 Ka da
man inisulatʼami sa lekanu a di nu ʼgkabatia sa mapia enggu di nu
ʼgkatuntayan. Apia di kami nu pamun gaid ʼgkatuntayan sa saguna
a timpu ugaidʼa masela i saligʼami sa lekanu sa mauma bun i gay a
katuntayan kami nu sa tidtu-tidtu taman sa makamamasela kami nu a
mana bun su kamamasela nami sa lekanu sia kanu kauma nu Mapulu
tanu a su Isa al-Masih.
15 Na sabap sa masela i salig ku sa lekanu sa entu, na nia ku
napagitung paganay na seman aku muna sa lekanu ka enggu matakep
su palihala a matalima nu. 16 Kagina nia ku ba a entu kahanda na maut
aku san sa lekanu sa kanu kalu ku sa Masidunia enggu su kambalingan
ku menem ebpun sa Masidunia na maut aku bun san sa lekanu ka
enggu aku nu kadtabangan sa kalu ku sa Yudia. 17 Na kagina ka dala
makatalus su entu a kahanda ku na basi nia nu mapagitung na malemu
embagu i itungan ku atawa ka pigkahanda ku su entu sia luyud kanu
kamamanusiay a kapagitung ku bu a matag aku bu pedtalu sa “uway,”
atawa ka “dili” inunta na dikena i entu benal. 18 Na dikena aku maitu,
ka u ngin i katidtu nu Kadenan na maitu bun ba i katidtu nami
sa kadtalu nami sa “uway,” atawa ka “dili.” 19 Kagina su Tunggalʼu
Kadenan a su Isa al-Masih a inipangusiatʼami san sa lekanu a kaped
2 Kurintu 1
Magi NT Final draft.indb 531 3/24/2021 2:50:46 PM
532
c 1:19 Silbanu Na su ngala a Silbanu na sia sa basa a Hibru Aramaik na Silas. Nia bun ba si Silas
a nalabit kanu Manga Pinggalebekʼu Manga Sinugu nu Isa al-Masih 15 taman sa 18 sia kanu
Kitab Injil.
ku si Silbanu c enggu Timuti na di edtalu sa “uway” atawa ka “dili”
amaika dili matuman. Ka sia man sa lekanin na “uway” man langun
20 ka apia ngin man i kadakelʼa pasadʼu Kadenan na matuman sia
kanu Isa al-Masih. Tembu sia makanggulalan kanu Isa al-Masih na
pakadtalu tanu sa “Amin” sa kapugi kanu Kadenan. 21 Na su Kadenan i
papegkabagel kanu saligʼami taman kanu saligʼu sia kanu Isa al-Masih.
Na pinamili tanu nin 22 taman sa tiniapan tanu nin sa tanda a nalusud
tanu sa lekanin ka pinalangkapʼin sa lekitanu su Suti a Ruh nin a
nabaluy a pamagel tanu sa tumanen nin su langun nu inibpasadʼin sa
lekitanu.
23 Na su Kadenan i pakailay kanu atay ku sa nia sabap a dala ku
katalus seman sa Kurintu na asalʼa ʼgkaabungan su masakit a kapatidtu
ku sa lekanu. 24 Dikena nia nin maena i sekami i pegkakataw sa lekanu
sia kanu kapedsaligʼu ka pedtabanga tanu asalʼa magalaw kanu kagina
mabagel den man i saligʼu. 2 1 Tembu nia ku napagitung na di aku den seman sa lekanu amaika
makalidu den menem sa ginawa nu. 2 Ka amaika saki man i sabapan
na kalidu na ginawa nu na panun pan i kapagkagalaw nu sa laki?
Kagina sekanu man i papegkagalaw sa laki. 3 Tembu nia ku pinggula na
napapait aku sa sulat sa lekanu paganay ka enggu sa kauma ku san na
di den malidu i ginawa ku sa lekanu a papegkagalaw sa laki. Ka masela
man i salig ku sa su kagalaw ku na kagalaw nu bun langun. 4 Na su
kinasulat ku a entu sa lekanu na dikena malemu kanu ginawa ku taman
sa madakel man i nakaigis a lu kanu mata ku sabap kanu kapegkalidu
na ginawa ku. Ugaidʼa dikena nia nin maena i ʼbpelidun ku i ginawa nu
ka papegkatawan ku bu sa lekanu u endaw taman i kapegkalimu ku sa
lekanu.
Su Kaampun kanu Mindusa
5 Na pantag menem kanu taw a entu a pembaladusa na dikena saki bu
i malidu i ginawa nin sa entu ka apia ngin den na langun nu na malidu
bun i ginawa nin sa entu amaika dikena aku menem pedsusubela sa
2 Kurintu 1 , 2
Magi NT Final draft.indb 532 3/24/2021 2:50:47 PM
533
d 2:12 Mailay i nia sia kanu Manga Pinggalebekʼu Manga Sinugu nu Isa al-Masih 16 ayat 8 taman
sa 11; 20 ayat 1 sia kanu Kitab Injil.
kapedtalu ku sa entu. 6 Ugaidʼa nasasangan den man kanu entu a taw
su inisiksa lun a napamagayunan nu kadakelan kanu ʼbpamaginugut.
7 Ka nia man dait na ampun nu sekanin saguna enggu pagkabagelʼu i
manggiginawa nin ka enggu di kasubelan na lidu na ginawa. 8 Kagina
ka maitu na ʼbpangenin ku sa lekanu i ipagedamʼu sa lekanin sa mapia
su limu nu lun. 9 Na nia pan sabapan na kinasulat ku a entu sa lekanu
paganay na asalʼa katawan ku u ngintu, saben-sabenal a ʼbpaginugutan
nu su inisugu ku sa lekanu? 10 Na apia entain i ampunen nu, na
ampunen ku bun. Na sia sa laki na u ngin i dait a ampunen kanu entu
a taw na inampun ku den. Na pinggula ku i entu kagina su entu na
lekanu bun a kapianan sia kanu adapan nu Isa al-Masih 11 asalʼa di tanu
kapamakutan mamagakalʼu Datu na Giadsal kagina katawan tanu man
a benal su ngin i manga mawag a kahanda nin.
Su Dala Kapagilaya ni Bulus kani Titus lu sa Truas
12 Na guna aku makauma lu sa dalepa a Truas d ka ibpangusiat ku su
Mapia a Tutuma pantag kanu Isa al-Masih na inadilʼu Isa al-Masih sa
laki su ukit sa kabpangusiat ku pantag sa lekanin sa dala nakaungen
lun. 13 Ugaidʼa apia ka maitu na dala bun malilintad i manggiginawa ku
sabap sa da kami makapagilaya kanu lusud tanu sa tian sa paginugut a
si Titus. Na guna su maitu na nagetaw aku kanu ʼbpamaginugut lu, ka
tinemalus aku lu sa Masidunia.
Su Kambantas a sia Makanggulalan kanu Isa al-Masih
14 Ugaidʼa sukul-sukul kanu Kadenan ka sabap kanu kinaisa tanu kanu
Isa al-Masih na lalayun tanu nin ʼbpangunanan a mana tanu ipegkuyug
a nataban nin. Su Kadenan bun i pabpelapat kanu ilemu pantag kanu
Masih sa kanu apia endaw a dalepa sia makanggulalan sa lekami. Na su
nia a ilemu na mana kamutʼu kamutan. 15 Kagina sia kanu Kadenan na
mana kami baw nu mamut a kurban a su Isa al-Masih. Na ʼgkabaw su
entu nu apia entain a taw magidsan pan i ʼgkalipuas atawa ka pakaidtug
sa naraka a taw. 16 Na sia kanu manga taw a makaidtug sa naraka na nia
nami baw na pakapatay. Ugaidʼa sia menem kanu manga taw a malipuas
2 Kurintu 2
Magi NT Final draft.indb 533 3/24/2021 2:50:48 PM
534
e 3:3 Ruh Nia ba su Ruhhul Allah atawa ka su Suti a Ruh nu Kadenan. Madakel pan i kasabutan
tanu makapantag kanu Suti a Ruh nu Kadenan sia kanu Maena nu Mangadalem a Kadtalu kanu
Kitab a mailay k f anu kapupusan nu nia a kitab. 3:6 Su bagu a kapasadan na nia ba su balapantag sa langun kanu kapasadan nu Kadenan
sia kanu kitab a su kapasadan nu Kadenan pantag kanu Isa al-Masih. Na nasambian nu nia a
kapasadan su danden a kapasadan a su inisulat a kasuguan a inenggay kanu manga taw a Israil
sia nakanggulalan kanu Musa. Na su dalemʼu nia a bagu a kapasadan na su kinanggihadʼu Isa
al-Masih kanu umulʼin asalʼa maaun su apia entain a maginugut sa lekanin kanu langun nu
g mawag a galebekan nilan taman sa maampun su kabaladusan nilan. 3:6 su kasuguan na ʼbpagagak sa kapatay Nia kinadtalu sa pakaagak sa kapatay na kagina
dala pakatalutup kanu langun nu kasuguan ka apia sawalu bu i da nengka matalutup na
makandusa ka bun.
na nia nami baw na pakauyag. Na entain ba man i makagaga lun i
entu enggula a galebekan? 17 Ugaidʼa sabap sa nalusud kami kanu Isa
al-Masih enggu pinamili kami nu Kadenan a masugu nin na ʼgkanggula
nami su entu sia kanu adapan nu Kadenan sa senep sa atay, dikena
pagidsan nu madakel a taw a ibpamantiali nilan su kadtalu nu Kadenan
asalʼa makagkuleta silan.
Su Bagu a Kapasadan nu Kadenan 3 1 Aden a entu na madtalu nu menem i ibpemamasela nami i ginawa
nami. Na dikena kami pagidsan nu ped a nasisita nilan pan i
makadtatanggit sa sulat a pamagelʼilan magidsan pan i san pakatumpa
sa lekanu atawa ka san pakabpun sa lekanu. 2 Ka sekanu den man i
nabaluy a sulat a ʼgkadtatanggitʼami a nakasulat sia kanu pamusungan
nami a ʼgkasabutan sa mapia enggu ʼgkabatia nu apia entain. 3 Na ʼgkailay
man sa lekanu i sekanu i sulat a ebpun kanu Isa al-Masih a inisulat sia
nakanggulalan sa lekami. Su nia a sulat na dikena inisulat sa ukit a dawat
ka sia kanu Ruh e nu kaisa-isa nin a Kadenan, dikena bun sia inisulat kanu
manga tebi nu watu ka sia inisulat kanu pamusungan nu taw.
4 Na masela i saligʼami sa benal su pedtalun nami sia kanu adapan
nu Kadenan sabap sa nalusud kami kanu Isa al-Masih. 5 Na di nami
magaga enggula su langun nu entu sa lekami bu a kapegkagaga. Ka su
Kadenan man i ʼbpagenggay sa lekami sa kapegkagaga penggula sa entu.
6 Sekanin bun i minaluy sa lekami a kasaligan kanu kapebpayag kanu
bagu a kapasadan. f Su nia a kapasadan na dikena su inisulat a kasuguan
ka sia i nia kanu Suti a Ruh. Ka su inisulat man a entu a kasuguan na
ʼbpagagak sa kapatay g ugaidʼa su Ruh na ʼbpagenggay sa uyag-uyag.
2 Kurintu 2 , 3
Magi NT Final draft.indb 534 3/24/2021 2:50:48 PM
535
h 3:7 Mailay i nia sia kanu Kinaliu 34 ayat 29 taman sa i 35 sia kanu Kitab Taurat. 3:18 ʼgkailay sa lekitanu su sigay nu Mapulu Nia ped a kapegkasabut sa nia na ʼgkaalung tanu
su sigay nu Mapulu.
7 Na su kasuguan a entu a pakaagak sa kapatay a inisulat kanu
tebi a watu na lu su sigay nu Kadenan kanu kinaenggay nin lun tembu
di ʼgkadtulikan nu manga taw a Israil su benengʼu Musa ka ʼgkaipeng
silan ugaidʼa pebpapas bun su entu. h Na amaika su entu ka inipailay
nu Kadenan i kasigay nin 8 na labi lawan den i kapailay nin kanu sigay
nin kanu galebekan sia kanu Ruh nin. 9 Na amaika su galebekan sia
kanu inisulat a entu a kasuguan a pakasugat sa kawagib kanu manga
taw ka aden lu sigay nu Kadenan na labi lawan den su galebekan
a pakaagak kanu taw sa katimbang lun sa ikelas. 10 Ka su sigay nu
entu a kasuguan na mibpapas den sabap sa nalawanan nu sigay
nu bagu a kapasadan. 11 Na amaika su galebekan a entu a mibpapas
ka aden sigay nin na labi lawan den a aden sigay nin su bagu a
kapasadan a di ʼgkapupus.
12 Tembu da den gilekʼami sa kapebpayagʼami kanu bagu a kapasadan
ka masela man i saligʼami sabap kanu langun nu entu. 13 Na dikena
kami pagidsan nu Musa a tinangguban nin su benengʼin ka asalʼa di
ʼgkailay nu manga taw a Israil su kapebpapasʼu kasigay nu benengʼin.
14 Ka nia nin kabantang na inawan man sa katuntay su manga taw a
Israil ka sampay saguna na uman pembatian su danden a kapasadan na
mana aden nakadalinding kanu mata nilan ka enggu di nilan mailay su
tidtu a maena nu danden a kapasadan. Na nia bu kaawa nu entu na sia
bu makanggulalan kanu Isa al-Masih. 15 Tembu sampay saguna na uman
pembatian su danden a kapasadan a sia nakanggulalan kanu Musa na
nadalindingan pamun su mata nilan. 16 Ugaidʼa apia entain menem i
semupeg kanu Mapulu na maawa su nakadalinding a entu kanu mata
nilan.
17 Na su pedtalun sia a Mapulu na su Suti a Ruh nu Kadenan, na apia
entain i aden sa lekanin su Ruh nu Mapulu na makambaya-baya den
sekanin. 18 Na sekitanu na naawan den na tanggubʼa beneng ka enggu
ʼgkailay sa lekitanu su sigay nu Mapulu. i Na pembagun tanu nin taman
sa makailing tanu sa lekanin a ʼbpangiseg-ʼbpangiseg bun su sigay tanu
a ebpun kanu Mapulu a su Ruh nu Kadenan.
2 Kurintu 3
Magi NT Final draft.indb 535 3/24/2021 2:50:49 PM
536
j 4:6 Mailay i nia sia kanu Manga Awal 1 ayat 3 taman s k a 5 sia kanu Kitab Taurat. 4:6 sia kanu Isa al-Masih Nia nin maena sa basa a Grik na sia kanu benengʼu Isa al-Masih.
Su kabarakatʼu Kadenan na ʼgkailay sia kanu Isa al-Masih taman sa taman, dikena mana su
kapedsigay nu benengʼu Nabi Musa a pebpapas bun. Mailay i entu sa kanu nia bun ba a kitab
3 ayat 7 enggu 13. Ebpun i nia sia kanu Kinaliu 34 ayat 29 taman sa 35 sia kanu Kitab Taurat.
Su Kakawasan a Nakatagu kanu Binangga 4 1 Na inisaligʼu Kadenan su nia a galebekan sa lekami sia
nakanggulalan kanu da idsan nin a kapegkalimu nin. Tembu di kami
semangkup 2 ka makin nami ipangusiat sa matakapala su bantang a
kadtalu nu Kadenan. Ikiasʼami su manga ibpamagena a galebek a pakaya,
su kasalimbut enggu su kapasibay kanu kadtalu nu Kadenan. Na kanu
maitu ba a ukit na makapailay nami kanu manga taw i matulanged kami
enggu nia labi a pakailay sa entu na su Kadenan. 3-4 Na benal man a aden
manga taw a nadalindingan i mata nilan ka enggu di nilan ʼgkatuntayan
su Mapia a Tutuma a ibpangusiatʼami ugaidʼa su entu ba a manga taw
na su di ʼbpamaginugut a makaidtug den sa naraka. Na su Datu na
Giadsal a pendatu kanu sagugunay a timpu i dinemalinding kanu mata
nilan asalʼa di nilan mailay su sigay nu Mapia a Tutuma a makapantag
kanu kabarakatʼu Isa al-Masih a alung-alungʼu Kadenan. 5 Na dikena
man nia nami ibpangusiat i makapantag kanu ginawa nami ka nia nami
ibpangusiat na su Isa al-Masih na sekanin su Mapulu. Na pebpanunugu
kami sa lekanu sabap kanu Isa al-Masih. 6 Kagina su Kadenan a midtalu
sa “Makatayaw su maliwanag sia kanu kalibutengan” j na sekanin demun
i nakatayaw kanu atay nami ka enggu kaliwanagan su ginawa nami sa
katuntay kanu sigay nin a ʼgkailay sia kanu Isa al-Masih. k
7 Na su balapantag a nia a kakawasan a sia sa lekami na mana
nakabetad kanu budta a binangga ka enggu mailay sa mapia i su
Kadenan i saben-sabenal a ʼgkabpunan nu entu a dala idsan nin a
kabarakatan, dikena sa lekami. 8 Na sangat a papegkapasangan kami
sa apia ngin a ukit ugaidʼa di kami ʼgkatalaw, apia nia nin kaaden i
aden a entu na ʼgkabulibug kami sa u ngin i enggulan nami ugaidʼa
di kami bun ʼgkaawan na inam. 9 ʼBpamungkaidanan kami ugaidʼa di
kami papedtadayn nu Kadenan. Aden a entu na papegkasakitan kami
ugaidʼa di kami bun pebpatay. 10 Ka apia endaw kami man pebpawang
na tatap kami pedsangul sa kapatay a mana su nanggula nu Isa al-Masih
2 Kurintu 4
Magi NT Final draft.indb 536 3/24/2021 2:50:50 PM
537
l 4:12 uyag-uyag a da taman nin Su nia na dikena kakawasan sa dunia. Ka su uyag-uyag a da
taman nin, nia ba su matalima nu taw amaika semalig silan kanu Isa al-Masih. Na apia entain i
makatalima kanu nia ba na di den temala sa m kasiksan lu sa Mauli a Gay. 4:13 Mailay i nia sia kanu Manga Sengal 116 ayat 10 sia kanu Kitab Zabur.
ka enggu mailay sia sa lekami su uyag-uyagʼu Isa al-Masih. 11 Ka taman
man a bibiag kami pan na tatap kami pedsangul sa kapatay sabap kanu
kabpaginugutʼami kanu Isa al-Masih ka enggu mailay su uyag-uyagʼu Isa
al-Masih a di ʼgkapupus sia kanu badan nami a ʼgkapupus bun. 12 Na apia
ka maitu sa pedsangul kami sa kapatay sia kanu kabpangusiatʼami ugaidʼa
nia nin mambu ʼgkaunga sa lekanu na uyag-uyag a da taman nin. l
13 Na mana bun su nakadalem kanu kitab a “Sabap kanu paginugut
ku na pedtalu aku,” m na maitu kami bun ba, ʼbpangusiat kami sabap
sa ʼbpaginugut kami. 14 Ka ʼgkatawan nami i su Kadenan a napambibiag
kanu Mapulu tanu a su Isa al-Masih na sekanin bun i mapambibiag sa
lekami sia kanu Isa al-Masih ka enggu kami nin mapananggit sia kanu
adapan nin a kapedʼami sekanu. 15 Na su langun man nu nia na lekanu a
kapianan ka enggu sia makanggulalan kanu kapegkadakelʼu makatalima
kanu da idsan nin a limu nu Kadenan na ʼgkadakel-ʼgkadakel bun su
pakadsukul-sukul a pakapugi kanu Kadenan.
Su Uyag-uyag a Unut su Salig
16 Tembu entu ba i sabapʼin sa di kami semangkup sa apia nia nin kaaden
i pegkalubay-pegkalubay bun su badan nami ugaidʼa pegkabagel-pegkabagel
bun mambu su manggiginawa nami kanu uman-uman gay. 17 Kagina
su gagalu bu a nia a kamalasayan a ʼgkatala nami saguna na madtalu a
dikena bun gaid mapasang ka nia nin unga na su dala kapedtaman nin
enggu dala pagidsan nin a kabadtugan. 18 Tembu sekami na dikena nami
den ʼbpagilayn u ngin i matakapala a ʼgkailay nu mata nami sia sa dunia ka
nia nami den ʼbpagilayn na su dikena matakapala a ʼgkailay nu mata nami.
Kagina su ngin i matakapala a ʼgkailay nu mata na ʼgkapupus bun ugaidʼa
su dikena matakapala a ʼgkailay nu mata na dala kapegkapupusʼin.
Su Bagu a Badan 5 1 Na amaika mabinasa den su balung-balung a pendalesan tanu
sia sa dunia a mana su badan tanu na aden walay a pagkalebenan
nu Kadenan sa lekitanu lu sa sulega a dala kapegkabinasa nin a
2 Kurintu 4 , 5
Magi NT Final draft.indb 537 3/24/2021 2:50:50 PM
538
n 5:4 Su makagkawas-kawas sia na dikena nia nin maena i dala balegkasʼu badan ka nia nin
maena na dala ʼgkambetadan nu ngiawa ulian nu kapitasʼin kanu badan sa dunia.
dikena inumbalʼu manusia. 2 Na pakauliang tanu sa kapedtala tanu sa
kamalasayan kanu nia a badan tanu sa dunia tembu ʼgkapangingalap
tanu den a benal a makasangan den sa lekitanu su badan sa sulega.
3 Ka amaika makasangan den sa lekitanu su badan sa sulega na di
makagkawas-kawas su ngiawa tanu. 4 Ka gagalu na sia tanu pan kanu
badan tanu sa dunia na ʼgkapasangan tanu kanu manga kamalasayan
a ʼgkatala tanu ugaidʼa dikena nia nin maena i ʼgkalilinian tanu i
makagkawas-kawas n su ngiawa tanu ka nia tanu ʼgkalilinian na
makasangan sa lekitanu su badan a lu sa sulega ka enggu su badan
tanu sa dunia a aden papatayan nin na kasambian nu badan sa sulega
a da papatayan nin. 5 Na su Kadenan bun i minadil sa lekitanu sa kanu
entu ba a kahanda nin. Na inenggay nin sa lekitanu su Suti a Ruh nin a
pamagel tanu sa tumanen nin su inibpasadʼin.
6 Tembu ba dala kandua-dua na ginawa nami. Na ʼgkatawan nami
bun man i taman sa sia kami pan kanu badan nami sa dunia na di
nami pan madtagapeda sa matakapala su Mapulu. 7 Ugaidʼa dikena i
entu pakaungen ka ʼbpaguyag-uyag kami man sa ukit a kapedsalig sa
lekanin dikena sa matakapala a ʼgkailay nu mata. 8 Tembu dala a benal
kandua-dua na ginawa nami. Na nia nami pan tinemu i matagakʼami
den su badan sa dunia ka enggu nami den madtagapeda sa matakapala
su Mapulu. 9 Na namba i sabapʼin i nia nami den pinadsatiman kanu
ginawa nami na u panun i kasuatʼami sa lekanin magidsan pan i sia
kami pamun sa dunia atawa ka dala den. 10 Ka uman i isa sa lekitanu na
semangul sa kukuman nu Isa al-Masih ka enggu tanu matalima su ngin
i makadait sa lekitanu sia luyud kanu ngin i pinggalebek tanu sia sa
dunia magidsan pan i mapia atawa ka mawag.
Su Kambalingan kanu Kadenan sia Makanggulalan kanu Isa al-Masih
11 Na kagina ka katawan nami u ngin ba i tidtu-tidtu a kagilek kanu
Mapulu na di nami telenan su manga taw sa kapapaginugut kanilan
kanu Isa al-Masih. Na su Kadenan man i pakataw sa u entain kami
enggu ʼgkapangingalapʼami bun i katawan kami nu bun sa tidtu-tidtu.
12 Na dikena nia nin maena i ibpemamasela nami menem i ginawa
2 Kurintu 5
Magi NT Final draft.indb 538 3/24/2021 2:50:51 PM
539
nami sa lekanu ugaidʼa nia nami pegkiugan na aden makamamasela
nu pantag sa lekami ka enggu aden makasawalʼu kanu manga taw a
nia nilan ibpemamasela na u ngin bu i matakapala a ʼgkailay kanilan,
dikena su ngin i sia kanu dalemʼu pamusungan nilan. 13 Na amaika
nia menem kapegkailay nu sa lekami i ʼgkabuneg kami na sabap i entu
kanu kabpaginugutʼami kanu Kadenan. Ugaidʼa amaika nia nu menem
kapegkailay sa lekami i mapia i itungan nami na lekanu i entu a kapianan.
14 Kagina su limu man nu Isa al-Masih i pakasekat sa lekami. Kagina
natatalangedʼami man i minatay su Isa al-Masih sa kanu kapianan nu
langun nu taw tembu timbang a minatay tanu langun. 15 Na minatay
sekanin sa kapianan nu langun nu taw ka enggu su apia entain a
nakatalima kanu uyag-uyag a da taman nin na di den silan maguyag-uyag
sia kanu kiugʼilan demun ka sia den silan maguyag-uyag kanu Isa
al-Masih a minatay enggu pinambibiag ʼbpaluman sa kanilan a kapianan.
16 Tembu saguna na dikena nami den ʼbpagilayn su apia entain a taw
sia luyud kanu kamamanusiay a kapagitung, ka apia su kapagitungʼami
paganay pantag kanu Isa al-Masih na sia bun luyud kanu kamamanusiay
ugaidʼa saguna na dikena den maitu. 17 Na kagina ka maitu na apia
entain i nalusud kanu Masih na nabagu den sekanin. Na u ngin i danden
sa lekanin na naawa den su langun nu entu ka nabagu den. 18 Na su
langun nu nia na ebpun kanu Kadenan a napambalingan sa lekitanu
sia sa lekanin sia makanggulalan kanu Isa al-Masih enggu sekanin i
minenggay sa lekami kanu nia a galebekan a su kapambalingan kanu
manga taw sia sa lekanin. 19 Nia nin maena na sia kanu Isa al-Masih
na pambalinganen nu Kadenan su taw sia sa lekanin taman sa di den
ipedtimbang a baladusa silan. Na sinaligan kami sa kapayag pantag
kanu kambalingan nu taw kanu Kadenan. 20 Kagina ka maitu na su Isa
al-Masih i sinemugu sa lekami enggu sia makanggulalan sa lekami na
ʼbpagenggaten kanu nu Kadenan sa kambalingan nu sa lekanin. Na sia
makanggulalan kanu ingala nu Isa al-Masih na ibpamagayukʼami sa
lekanu sa embalingan kanu den kanu Kadenan. 21 Ka su Isa al-Masih
a dala kabaladusan nin na inipanggumakedʼu Kadenan sa lekanin su
kabaladusan tanu asalʼa makatimbang tanu sa ikelas sia kanu Kadenan
sia makanggulalan kanu kinaisa tanu sa lekanin. 6 1 Na sia kanu kapenggalebekʼami a nia a pedtapiden kami nu
Kadenan na ʼbpangenin nami sa lekanu i di nu semuguti sa kaawan
2 Kurintu 5 , 6
Magi NT Final draft.indb 539 3/24/2021 2:50:51 PM
540
o 6:2 Ebpun i nia sia kanu Kitab a I p nisulatʼu Nabi Isayas 49 ayat 8. 6:9 Papegkasakitan kami sabap sa kapapedtidtu sa lekami Sia sa basa a Grik na papedtidtun
kami. Nia nin maena na aden a entu na pedsugutan nu Kadenan i papegkasakitan silan nu ped
a taw, ugaidʼa ukit i entu nu Kadenan sa kapapedtidtu nin kanilan. Mailay i nia sia kanu Manga
q Sengal 118 ayat 17 taman sa 18 sia sa Kitab Zabur. 6:10 lekami su langun-langun Na nia maena nu lekami su langun-langun na u nalusud ka kanu
Isa al-Masih na da den ped a nasisita nengka ka sekanin su tidtu a kakawasan.
na katagan su da idsan nin a limu nu Kadenan a natalima nu. 2 Ka nia
man kadtalu nu Kadenan na
“Kanu timpu a inadil ku a kutika na pinakikineg ku seka,
kanu kutika nu kalipuasan na tinabangan ku seka.” o
Ilay nu, nia den ba su kutika a inadilʼu Kadenan a su kutika nu
kalipuasan!
3 Na di kami man mangaden sa kagebpa nu apia entain ka enggu
di katilan su galebekan nami kanu Kadenan. 4 Na pakapailay nami i
saben-sabenal i sinugu kami nu Kadenan sia kanu kapedtigkelʼami kanu
apia ngin a kamalasayan enggu kapasangʼa ʼgkanggula, 5 kapapegkasakit
sa lekami, kapembilanggu sa lekami enggu su kapedsamuk sa lekami nu
manga taw. Na pedtantu kami penggalebek apia nia nin kaaden i aden a
entu na dala tulugʼami enggu dala ʼgkakan nami. 6 ʼBpaguyag-uyag kami
sa matilak, aden katuntay nin enggu katigkelʼin taman sa ʼbpangalimuan
kami. Sia sa lekami su Suti a Ruh enggu su tidtu-tidtu a kapegkalimu.
7 Ibpangusiatʼami su bantang sia makanggulalan kanu kabarakatʼu
Kadenan a sia sa lekami. Na su kaikelasan i matalemʼami sia kanu
biwang kawanan a lima nami. 8 Na magidsan pan i ʼbpagadatan kami
atawa ka dili, pebpugin kami atawa ka ipedsinta kami na bantang su
kadtalu nami ugaidʼa apia ka maitu na ipedtimbang kami pamun nu ped
sa manga budtuden. 9 Na apia pegkilalan kami nu madakel ugaidʼa aden
bun ped a di pegkilala sa lekami. Na timbang man a minatay kami den
ugaidʼa bibiag kami bun. Papegkasakitan kami sabap sa kapapedtidtu
sa lekami p ugaidʼa dikena kami bun menem pebpatay. 10 Na apia nia
kapegkailay nu taw i ʼgkalidu i ginawa nami ugaidʼa nia nin kabantang
na magalaw kami. Miskinan kami ugaidʼa madakel i pakapagkawasa
nami. Na apia nia kapegkailay nu taw sa lekami i dala kaaden nami
ugaidʼa nia nin kabantang na lekami su langun-langun. q
11 Manga lusudʼami sa tian a manga taw sa Kurintu, na mimbantangan
kami sa lekanu sa mapia sa kanu manga kadtalu nami sa lekanu enggu
2 Kurintu 6
Magi NT Final draft.indb 540 3/24/2021 2:50:52 PM
541
r 6:15 Su Datu na Giadsal sa basa a Grik na Belial a nia nin maena na dupang atawa ka da
katagan nin. Aden a entu na su manga taw a manga Yahudi na ʼbpagusalen nilan su nia a ngala
a ipembedtu n s ilan kanu Saitan. 6:16 Ebpun i nia sia kanu Libitikus 26 ayat 12 sia kanu Kitab Taurat enggu sia kanu Kitab a
t Inisulatʼu Nabi Isikil 37 ayat 27. 6:17 Ebpun i nia sia kanu Kitab a Inisulatʼu Nabi Isayas 52 ayat 11.
su kapegkalimu nami sa lekanu na dala tedtabʼin. 12 Na dikena nami
pedsapalan i ginawa nami sa kapegkalimu nami sa lekanu. Ugaidʼa
sekanu na pedsapalan nu i ginawa nu sa kapegkalimu nu sa lekami.
13 Na ipembitiala ku sekanu sa mana su kapembitiala nu ama kanu
wata nin sa ʼbpangenin ku sa lekanu i ikalimu kami nu sa mana bun su
kapegkalimu nami sa lekanu.
Su Di Kapagisa kanu manga Taw a dikena ʼBpamaginugut
14 Na di nu ipagisa su manga taw a dikena ʼbpamaginugut. Ka di
man mapakay a maisa su ikelas a taw enggu su dikena ikelas. Na maitu
bun ba, di bun mapakay a maisa su maliwanag enggu su malibuteng.
15 Di bun masulut a maisa su Masih enggu su Datu na Giadsal. r Na maitu
bun ba su ʼbpamaginugut enggu su dikena ʼbpamaginugut na di bun
mapakay a maisa. 16 Di bun masulut a maisa su Suti a ʼBpagagaman
kanu Kadenan enggu su manga pegkakadenanen. Na sekitanu man
su Suti a ʼBpagagaman nu kaisa-isa nin a tidtu a Kadenan sa nia nin
kadtalu na
“Tapiden ku silan sia kanu kabpaguyag-uyagʼilan.
Saki i Kadenan nilan
enggu silan menem i mabaluy a manga taw ku.” s
17 Nia pan ped a kadtalu nu Kadenan na
“Tagakʼu silan
enggu pitas kanu kanilan.
Di nu kemembil su apia ngin a maledsik, t
ka amaika maitu na taliman ku sekanu.
18 Na saki i mabaluy a Ama nu
enggu sekanu menem i mabaluy a manga wata
ku a babay-mama.
Na saki ba su Kadenan a Mapulu a Barakat sa Langun
i pedtalu sa entu.”
2 Kurintu 6
Magi NT Final draft.indb 541 3/24/2021 2:50:53 PM
542
7 1 Manga papedtayan ku a pakat ku, na kagina ka aden sa lekitanu su
maitu a manga pasadʼu Kadenan na itangka tanu i ginawa tanu kanu
apia ngin a makagkaledsik kanu badan tanu enggu ginawa tanu.
Paginapasen tanu su talutup a kaikelas sabap kanu gilek tanu kanu
Kadenan.
Su Kapegkagalaw ni Bulus
2 Bukati nu su atay nu sa lekami. Dala man pinggula nami a
mawag kanu apia entain enggu dala bun nakapasibay nami enggu
nadsalimbutʼami. 3 Na dikena nia ku kapedtalu sa nia i pedsugaten ku
sekanu sa kawagib. Ka mana bun su pidtalu ku sa lekanu a tatap kanu
sia kanu atay nami kapatay pan sa kauyag. 4 Na masela man i salig
ku sa lekanu enggu sangat a ibpemamasela ku sekanu. Sangat man a
papegkabagelen nu i manggiginawa ku sia kanu kapedtala nami kanu
manga kamalasayan taman sa ʼbpamelapay su kapegkapia na ginawa ku.
5 Na apia man su kinauma nami sa Masidunia na da bun makatelen su
badan nami. Ka papegkapasangan kami sa apia ngin a ukit. Ka sia kanu
embala-bala na nan su manga pegkuntela sa lekami enggu sia menem
kanu atay nami na penggeda-geda sabap sa lekanu. 6 Ugaidʼa su Kadenan
a papegkabagel kanu taw a pegkalubay i ginawa nin i napagkagalaw sa
lekami sia kanu kinauma ni Titus. 7 Na dikena bu su kinauma ni Titus
i nakapagkagalaw sa lekami ka apegʼu napanudtulʼin sa lekami a
kinapagkagalaw nu sa lekanin. Napanudtulʼin bun i ʼgkapanadengʼu
a benal i kailay nu sa laki enggu ʼgkalidu i ginawa nu pantag sa laki
taman sa ibpaninindeg aku nu. Na sabap sa entu na makin nangiseg su
kinagalaw ku.
8 Na apia man nakalidu sa ginawa nu su sulat ku sa lekanu na dala
ku a benal i entu kadsenditi. Nia ku bu nadsenditan na nailay ku a
nakalidu sa ginawa nu su entu ugaidʼa apia ka maitu na nangagan bu
su entu a lidu na ginawa nu. 9 Na saguna na ʼgkagalaw aku dikena
sabap kanu kinalidu na ginawa nu ka sabap sa nabaluy i entu a lalan
sa kinadtaubatʼu. Na kahanda man nu Kadenan su entu enggu da kanu
bun kagkaidi nu kinalidu na ginawa nu a entu sa lekami. 10 Kagina
su lidu na ginawa a sia luyud kanu kahanda nu Kadenan na nia nin
unga na kadtaubat a lalan sa kalipuasan. Tembu di dait a kadsenditan
su entu. Ugaidʼa su lidu na ginawa a kaduduniay na nia nin unga na
2 Kurintu 7
Magi NT Final draft.indb 542 3/24/2021 2:50:54 PM
543
u 7:10 kapatay Nia maena nu kapatay sia na kanarakan.
kapatay. u 11 Na ilay nu u ngin i unga nin sa lekanu su lidu na ginawa
a luyud kanu kahanda nu Kadenan. Ka nia nu den kalilinian na su
kanggula sa mapia, adil kanu den a benal sa kapaamadʼu sa ginawa nu
sa dikena kanu ʼgkawagiban kanu ipedsendit sa lekanu. ʼGkalipungetan
nu su taw a penggula sa kabaladusan, senep sa atay su kapegkagilekʼu
enggu ʼgkapanadengʼu su kailay nu sa laki taman sa pegkiugan nu den
a benal ipapenggedam su limu nu sa laki. Pinaginapasʼu su kasugat
sa kawagib kanu taw a mimbaladusa. Inipaamadʼu i dikena kanu
ʼgkawagiban kanu entu a kabaladusan. 12 Na apia ka maitu na dikena
nia ku kinadsulat sa lekanu i pendawayn ku su taw a penggula sa
mawag enggu ibpaninindeg ku menem su taw a pinggulan sa mawag
ka nia ku kinadsulat sa lekanu na asalʼa ʼgkailay nu u endaw taman i
kapegkalimu nu sa lekami sia kanu adapan nu Kadenan. 13 Na sangat
man a nakagkabagel kanu manggiginawa nami su langun nu entu.
Na liu kanu kinagkabagelʼa manggiginawa nami na labi pan a
nakagalaw sa lekami su kinailay nami kanu kagalaw ni Titus sabap
kanu kinapalilintadʼu kanu itungan nin. 14 Na u ngin i inimamasela ku
sa lekanin pantag sa lekanu na da aku nu makapagkaya ka naamadʼin i
entu sa lekanu sa kanu kinasan nin. Na naamad i benal su inimamasela
nami a entu kani Titus sa nia nin kapagidsan sa kabenal na su kabenalʼu
langun nu kadtalu nami sa lekanu. 15 Na makin nangiseg saguna su
kapegkalimu nin sa lekanu uman nin ʼgkagkalendem su kabpaginugutʼu
enggu su kinatalima nu sa lekanin a unut su senep sa atay a kabpagadat.
16 Na ʼgkagalaw aku ka masela man i salig ku sa lekanu.
Su Kapangalimuan 8 1 Manga lusud ku sa tian a ʼbpamaginugut, nia nami kalilinian
na kasabutan nu u ngin i pinggula nu manga lumpukan nu
ʼbpamaginugut sa Masidunia sabap kanu da idsan nin a limu nu Kadenan
a inenggay nin kanilan. 2 Ka kanu timpu a kinatala nilan sa mapasang a
kamalasayan na apia maitu i ʼgkatamanan nilan na ʼbpamelapay bun
kanu atay nilan su kagalaw tembu apia miskinan silan na ʼbpamelapay
bun kanu atay nilan su kabpangalimuan. 3-4 Na makapangimbenal
ku i midtetebu silan menggay sa lawan pan kanu ngin i dait a
2 Kurintu 7 , 8
Magi NT Final draft.indb 543 3/24/2021 2:50:54 PM
544
ibpagenggay nilan kanu ʼbpamaginugut a pakanasisita taman sa
silan pan i napakalimu-limu sa lekami sa kaamungʼilan edtabang.
5 Na su pinggula nilan na minuna pan kanu ngin i ʼbpagantapen
nami a enggulan nilan ka saben-sabenal a initapenay nilan i ginawa
nilan kanu Mapulu enggu sia sa lekami sia luyud kanu kahanda nu
Kadenan. 6 Tembu ba pinamitialan nami si Titus sa dait a italusʼin su
galebek a nia a kapangalimuan san sa lekanu kagina ka sekanin bun
mambu i tinemutulu sa lekanu sa kanggula nu sa maitu. 7 Na mana
bun su da nu kadtalipenda kanu katulangedan nu kanu langun-langun
magidsan pan i sia kanu kapedsaligʼu, kangadtalu nu, kapedtuntay
nu enggu kapegkalilini nu penggula sa mapia apegʼu kapegkalimu a
inipailay nami sa lekanu na maitu bun ba i di nu kadtalipenda kanu
kapangalimuan nu.
8 Na dikena ku i nia ipedsugu sa lekanu ka nia ku kapedtalu sa nia na
asalʼa maamad ku sa lekanu u endaw taman su kapegkalimu nu sa ukit
a kalabit ku sa lekanu kanu katulangedan nu ped sa kalilini nilan sa
kadtabang. 9 Ka katawan nu bun man u endaw taman su dala idsan nin
a kapegkalimu nu Mapulu tanu a su Isa al-Masih sa apia man kawasa
sekanin na nabaluy sekanin a miskinan sa lekanu a kapianan ka enggu
sia makanggulalan kanu kamiskin nin na mabaluy kanu a kawasa.
10 Na sia bu sa laki na mapia a benal sa lekanu amaika italusʼu su
naludsuan nu a nan a galebekan sa kanu naipus a lagun sa dikena bu
matag penggalebeken nu ka ʼgkalilinian nu pan gaid penggula. 11 Na
patalusʼu su entu taman sa imasadʼu ka enggu nu matalutup su entu
sia luyud kanu kapegkiugʼu lun a benal penggula a luyud kanu ngin i
ʼgkagaga nu. 12 Kagina amaika aden sa lekanu su kalilini enggula sa entu
na apia ngin i ipangalimuan nu a sia luyud kanu ngin i ʼgkagaga nu na
taliman nu Kadenan su entu, ka di kanu nin man pebpagenggayn sa di
nu magaga.
13 Na dikena nia nami menem kahanda i makasesengaw su ped
na sekanu menem na ʼgkapasangan ka nia nami kahanda na su
kadtitimbangʼu ʼgkatamanan nu uman i isa. 14 Ka su kapegkasengaw
nu saguna na pakadtabang kanu kanu pakanasisita. Na amaika
sekanu menem i makanasisita enggu silan menem i makasesengaw na
silan menem i edtabang sa lekanu. Na amaika maitu na makadtitimbang
su ʼgkatamanan nu uman i isa. 15 Ka nia man nakadalem kanu kitab na
2 Kurintu 8
Magi NT Final draft.indb 544 3/24/2021 2:50:56 PM
545
v 8:15 Mailay i nia sia kanu Kinaliu 16 ayat 18 sia kanu Kitab Taurat.
“Su kinemua sa madakel na dala edsusubela su nakua nin
enggu su kinemua sa paidu na dala bun ʼgkulang.” v
Su Kapedtabangʼi Titus enggu su manga Tagapeda nin
16 Na pedsukul-sukul aku sa Kadenan ka inipangguatay nin kani Titus
su kalilini sa kadtabang sa lekanu sa mana bun su kapegkalilini nami
pedtabang sa lekanu. 17 Ka dikena nin bu tinalima su pinangeni nami a
kasan nin sa lekanu ka ʼgkalilini a benal sa kapedsan nin sa lekanu sabap sa
kapegkalilini nin pedtabang sa lekanu. 18 Na paunuten nami bun sa lekanin
su lusud tanu sa tian sa paginugut a kilala a benal kanu manga lumpukan
nu ʼbpamaginugut sabap kanu kapebpayagʼin kanu Mapia a Tutuma.
19 Na liu pan sa entu na sekanin bun i pinamili nu manga lumpukan nu
ʼbpamaginugut a makadtatanggunut sa lekami sa kanu kapendadalakaw
nami sa kapegkua enggu kabpagumun kanu inipangalimuan nu
ʼbpamaginugut ka enggu mapugi su Mapulu enggu makapailay tanu su
kapegkiug tanu pedtabang. 20 Na pinggula nami su entu ka enggu dala
madtalu pantag sa lekami kanu kapedtuganulʼami kanu ibpangalimuan nu
ʼbpamaginugut. 21 Ka nia nami man kalilinian penggula na u ngin i wagib
kanu adapan nu Mapulu enggu kanu adapan nu manga taw. 22 Na paunuten
nami bun kanilan su sakataw pan a lusud tanu bun sa tian sa paginugut a
batalu den sekanin sa kapananabangan, labi den i kapegkiugʼin pedtabang
saguna sabap sa masela a benal i saligʼin sa lekanu. 23 Na makapantag
menem kani Titus, na isa sekanin a gumagalebek kanu Kadenan a kaped
ku kanu galebekan san sa lekanu enggu su manga pedʼin menem a lusud
tanu bun sa tian sa paginugut na silan i sinugu nu manga lumpukan nu
ʼbpamaginugut enggu su ukit a kapaguyag-uyagʼilan na pakapugi kanu
Isa al-Masih. 24 Kagina ka maitu na ipailay nu su kakalimu nu kanilan ka
enggu nilan ʼgkaamad i benal su ibpemamasela nami pantag sa lekanu
taman sa mapayag i entu kanu manga lumpukan nu ʼbpamaginugut.
Su Tabang kanu Pakanasisita a ʼBpamaginugut 9 1 Na di den nasisita a sulatan ku pan sekanu pantag kanu
kapedtabang kanu ʼbpamaginugut. 2 Ka katawan ku man su
kapegkiugʼu a benal pedtabang. Na namba i ibpemamasela ku pantag
2 Kurintu 8 , 9
Magi NT Final draft.indb 545 3/24/2021 2:50:56 PM
546
w 9:9 Mailay i nia sia kanu Manga Sengal 112 ayat 9 sia kanu Kitab Zabur. Su nia a Sengal na nia
nin pedtumbuken na su apia entain a taw a aden gilekʼin kanu Kadenan.
sa lekanu kanu manga taw sa Masidunia. Pidtalu ku kanilan i iganat
kanu naipus a lagun na adil den a benal sa kadtabang su sekanu a
manga taw sa Akaya. Na su kapegkiugʼu pedtabang i nakaenggat kanu
kadakelan kanilan sa kadtabang. 3 Na pedsugun ku san su manga lusud
tanu a nia sa tian sa paginugut ka enggu kanu den makapagadil kanu
manga ipedtabangʼu a mana bun su pidtalu ku kanilan pantag sa lekanu.
Na amaika maitu na su kabpemamasela nami pantag sa lekanu na di
madtalu i dikena benal. 4 Ka aden a entu na basi aden munut sa laki
a manga taw sa Masidunia, na amaika nia nilan mailay i dikena kanu
pamun besen adil na makagkaya kami enggu apia sekanu na makagkaya
kanu bun. 5 Tembu ba napagitung ku i pamitialan ku su manga lusud
tanu a nia sa tian sa muna den san silan ka enggu nilan maadil su
manga tabang a inibpasadʼu. Na kanu maya ba a ukit na maadil su entu
sa dikena malegen sa ginawa ka maluwag.
6 Nia nu ʼgkakalendem na su kadtalu a nia a
“Su paidu i inisaudʼin
na paidu bun i masabpetʼin,
su madakel menem i inisaudʼin
na madakel bun i masabpetʼin.”
7 Na uman i isa sa lekitanu na dait a inggay nin su ngin i nabputusan
nu ginawa nin a inggay nin sa dala kandua-dua nin enggu maluwag
kanu atay nin kagina su taw a menggay sa aden kagalaw nin na
pakasuat kanu Kadenan. 8 Na su Kadenan na magaga nin man
mangaden sa lekanu su apia ngin a palihala a lawan pan kanu ngin
i nasisita nu ka enggu sia kanu langun na timpu na di kanu ʼgkulang
taman sa makadtabang kanu pan kanu ped sa kagkapia nilan 9 a mana
bun su nakadalem kanu kitab a
“Inipayapatʼin su manga tabangʼin kanu manga
pakanasisita kanu embala-bala.
Su kapianan nin na di mapupus taman sa taman.” w
10 Na su Kadenan a ʼbpangaden sa uni kanu ʼbpangangawid enggu
ʼbpangaden sa makan na sekanin bun i mangaden sa lekanu sa uni a
makasaudʼu enggu mapagkadakel kanu entu ka enggu mangiseg su
2 Kurintu 9
Magi NT Final draft.indb 546 3/24/2021 2:50:58 PM
547
kadakelʼu masabpetʼu a kapianan. 11 Palihalan kanu nu Kadenan kanu
langun nu ukit ka enggu madakel i kadtabangan nu. Na amaika maitu
na madakel i makadsukul-sukul kanu Kadenan sabap kanu manga
tabangʼu a sia nakanggulalan sa lekami.
12 Ka su nia man a galebekan nu na dikena nia nin bu ʼgkapangaden
su nasisita nu ʼbpamaginugut ka pakapangaden bun sa sangat a
kapedsukul-sukulʼu manga taw kanu Kadenan. 13 Na sia kanu galebekan
nu a nia na pakapaamadʼu su katulangedan nu. Na madakel i pakapugi
kanu Kadenan sia kanu kapenggulalan nu kanu paginugutʼu kanu
Mapia a Tutuma pantag kanu Isa al-Masih enggu su kabpangalimuan
nu kanilan sa maluwag sa atay taman den kanu ped pan a taw. 14 Na
su kabpangeni-ngeni nilan sa lekanu na pakapailay kanu senep sa atay
a limu nilan sa lekanu sabap kanu dala idsan nin a limu nu Kadenan a
nailay nilan sa lekanu. 15 Na sukul-sukul kanu Kadenan kanu dala
pagidsan nin a inenggay nin.
Su Kabpaninindegʼi Bulus kanu Galebekan nin 10 1 Na nia pedtalun nu ped na matalaw aku amaika pakapagadapa
ku sekanu ugaidʼa mawalaw aku amaika di ku sekanu
pakapagadapa. Na sia luyud kanu kababa na ginawa nu Isa al-Masih
enggu kananaw nin na saki si Bulus 2 a ʼbpangeni sa lekanu sa sia kanu
kapamagadapa tanu na di den nasisita a makapailay ku pan sa lekanu su
kawalaw a dait a enggulan ku kanu manga taw a nia nilan ʼgkapagitung
sa lekami na ʼbpaguyag-uyag sia luyud kanu kamamanusiay. 3 Na benal
man a ʼbpaguyag-uyag kami a manusia ugaidʼa dikena kami pembunua
sa ukit a kamamanusiay. 4 Ka nia nami man matalem sa kapembunua
na dikena pagidsan na ʼbpagusalen nu taw sa kapembunua ka nia nami
ʼbpagusalen na su kabarakatʼu Kadenan a pembinasa kanu manga bagelʼu
kuntela. Pembinasan nami su di pakasugat a manga itungan 5 enggu
su ipemamasela a kapagitung a sungkang kanu tidtu a kapegkakilala
nu taw kanu Kadenan. Na pegkuan nami su entu a kapagitungʼilan ka
ipedtapenay nami kanu Isa al-Masih asalʼa sia maluyud sa lekanin su
entu a kapagitungʼilan. 6 Na adil kami sa kapatidtu kanu apia entain a
pedsungkang u saben-sabenal a matalutup den su paginugutʼu.
7 Na nia nu bu man ʼgkailay na su matakapala a ʼgkailay nu mata
nu. Na amaika ʼbpaginugut kanu sa lusud kanu kanu Isa al-Masih na
2 Kurintu 9 , 10
Magi NT Final draft.indb 547 3/24/2021 2:50:58 PM
548
x 10:17 Na apia entain i pegkiug ʼbpemamasela na nia nin imamasela na su Mapulu. Mailay
i nia sia kanu Kitab a Inisulatʼu Nabi Yaramias 9 ayat 24.
pagitungʼu bun i lusud kami bun kanu Isa al-Masih. 8 Na di ku a benal
ikaya amaika pedsusubela aku kanu kabpemamasela ku pantag kanu
kapegkagaga a inenggay sa lekami nu Mapulu. Kagina su entu na
inenggay sa lekami a mausal sa kagkabagelʼu dikena sa kabinasa nu.
9 Na di ku kalilinian i nia matagu sa ginawa nu na ʼbpanginggileken
ku sekanu kanu manga sulat ku. 10 Kagina nia kadtalu nu ped na “Su
manga sulatʼin na maugat enggu mabagel ugaidʼa amaika pakapagadapa
sekanin na malubay enggu su kadtalu nin na dala katagan nin.” 11 Na
patuntayan ku kanu nan a manga taw u ngin i kangadtalu nami sia kanu
manga sulatʼami na ipenggulalan nami su entu amaika makapagadapa
nami den sekanu.
12 Na di nami man ilepeng i ginawa nami atawa ka isulagid kanu
nan a manga taw a ibpemamasela nilan i ginawa nilan. Na ʼgkailay a
benal i kada na akalʼilan sa kapedtengkadʼilan sa ginawa nilan enggu
kapapedsulagidʼilan kanu ginawa nilan sa silan demun. 13 Ugaidʼa sekami
na dikena nami ibpemamasela su liu kanu ngin i inisangan sa lekami a
galebek ka nia nami bu ibpemamasela na su ngin bu i inisangan sa lekami
nu Kadenan a nakasampay taman sa lekanu. 14 Tembu ba su kabpamandu
nami sa lekanu na dikena i entu nakaliu kanu ngin i inisangan sa
lekami ka sekami man i nauna a nakauma san sa lekanu a namandu
kanu Mapia a Tutuma pantag kanu Isa al-Masih. 15 Na dikena nami man
ibpagamung ʼbpemamasela su galebekan nu ped a taw. Ugaidʼa nia nami
ʼgkapaginagkay na miseg su saligʼu kanu Kadenan asalʼa makaiseg bun su
galebekan nami san sa lekanu 16 ka enggu nami makapangusiat su Mapia
a Tutuma kanu manga dalepa a mawatan sa lekanu ka enggu di madtalu
sa lekami i ibpemamasela nami su galebekan a ped a taw i minggalebek
lun. 17 Na apia entain i pegkiug ʼbpemamasela na nia nin imamasela na su
Mapulu. x 18 Kagina dikena man su taw a ibpemamasela nin i ginawa nin i
matalima ka su taw a ibpemamasela nu Mapulu.
Si Bulus enggu su manga ʼBpamagigiling a Sinugu 11 1 Na nia ku ʼgkapangingalap sa lekanu na kadsabalan aku nu
kanu paidu a nia a mana kababalan a kadtalu ku. ʼBpangenin
2 Kurintu 10 , 11
Magi NT Final draft.indb 548 3/24/2021 2:50:59 PM
549
y 11:3 Mailay su makapantag kanu Siti Hawa sia kanu Manga Awal 2 taman sa 3 sia kanu Kitab
Taurat.
ku sa lekanu i edsabali aku nu sa entu. 2 Ka pakapangalikud aku man
sa lekanu a mana su kabpangalikudʼu Kadenan. Ka mana kanu bun
man laga a inibpasad ku sa kadtampungʼin kanu isa a mama. Na su
entu a mama na su Isa al-Masih. Na nia ku kalilinian na makapalad
ku sekanu sa lekanin sa dala tila nu. 3 Ugaidʼa ʼgkagilekan aku sa
telenan nu su senep sa atay a kapaginugutʼu kanu Isa al-Masih sabap sa
makasibay su palitiala nu a mana su Siti Hawa y a napagakalan nu nipay.
4 Kagina malemu kanu a benal pakapalitiala amaika aden pakauma
sa lekanu a ʼbpangusiat sa salakaw pantag kanu Isa al-Masih a dikena
su ibpangusiatʼami. Pedtaliman nu bun su ped a ruh a salakaw kanu
natalima nu enggu pedtaliman nu bun su ibpangusiat sa lekanu a mapia
a tutuma a salakaw kanu natalima nu a tidtu a Mapia a Tutuma.
5 Na nia ku lun kapegkailay na pakalepeng aku bun kanu manga taw
a nadtalu a mangategel a sinugu. 6 Ka apia dikena aku gaid mategel
sa kadtalu-talu ugaidʼa aden sa laki su katuntay kanu bantang. Na
nakapaamadʼami i entu sa lekanu sa mapia sa kanu apia ngin a ukit.
7 Na ngintu, kabaladusan i kababa ku kanu ginawa ku asalʼa
makapulu kanu sabap sa inipangusiat ku sa lekanu su Mapia a Tutuma
a ebpun kanu Kadenan sa dala bayadʼin? 8 Na dikena man mawag
i kinatalima ku kanu tabang a ebpun kanu ped a lumpukan nu
ʼbpamaginugut asalʼa kanggalebekan ku sekanu. 9 Ka kanu san aku pan
sa lekanu na amaika aden nasisita ku na da ku ibpaliugat sa lekanu ka
nia man nangaden kanu manga nasisita ku na su manga lusud sa tian
sa paginugut a nakabpun sa Masidunia. Na inabungan ku a benal i
makaugat aku sa lekanu sa apia ngin a ukit taman sa papanalusen ku su
entu. 10 Na su ibpemamasela ku a nia na dala makagaga lun melen kanu
prubinsia a Akaya. Na su kabantangʼu entu na mana bun su kabantangʼu
Isa al-Masih a sia sa laki. 11 Na dikena nia maena nu entu i dikena ku
sekanu ipegkalimu. Ka su Kadenan man i labi a pakataw u endaw taman
i kapegkalimu ku sa lekanu!
12 Na papanalusen ku su maitu a ukit ku ka enggu ʼgkapelen
su ʼbpamedsungkang sa lekami sa su kabpemamasela nilan sa su
galebekan nilan na isa bu kanu penggalebeken nami. 13 Kagina su
2 Kurintu 11
Magi NT Final draft.indb 549 3/24/2021 2:51:00 PM
550
entu man a manga taw na dikena tidtu a sinugu, manga salimbuten
silan a gumagalebek enggu ʼbpamagigiling silan sa sinugu silan nu Isa
al-Masih. 14 Na dikena man i entu pakagaip kagina maitu bun ba su
Datu na Giadsal a ʼbpamagigiling sa malaikatʼu kaliwanagan. 15 Tembu
dikena pakagaip i su manga ulayatʼin na ʼbpamagigiling sa ikelas a
gumagalebek. Na masabpetʼilan man su ngin i unga nu galebekʼilan.
Su Kamalasayan a Natala ni Bulus kanu Kinabaluy nin a Sinugu
16 Na ʼbpalumanan ku edtalu sa lekanu i di nu ʼbpagitunga i babal aku.
Ugaidʼa amaika menem ka entu ba i ʼgkapagitungʼu sa laki na padtaday
aku nu den sa entu ka enggu apia paidu bu na makamamasela aku.
17 Na u ngin i pedtalun ku kanu nia a kabpemamasela ku na dikena i
entu ebpun kanu Mapulu ka ebpun kanu kababalan nu kamamanusiay
ku. 18 Na kagina ka madakel bun a kabpemamasela a luyud kanu
kamamanusiay na mamung aku bun mambu sa kabpemamasela. 19 Ka
matagʼu man ipedtimbang i ginawa nu sa balaitungan kanu ugaidʼa
kalinian nu gaid ʼbpagunut su manga babal a manga taw! 20 Ka di nu
demun pedsungkangen su apia entain a ʼbpangungulipen bu sa lekanu,
pembusaw kanu apia ngin a kaaden nu, ʼbpamakut sa lekanu, pebpapulu
sa lekanu enggu pedtebpi kanu benengʼu. 21 Na amaika makaya i
malubay kami sa kanggula sa manga maitu ba na pedtaliman ku.
Ugaidʼa u ngin i ipembabadtugʼu apia entain, na makambabadtug ku
bun su entu (apia nia nin kaaden i pakailing aku sa babal sa kapedtalu
ku sa nia). 22 Ka amaika manga taw silan a Hibru na taw aku bun
a Hibru. Na u manga taw silan a Israil na taw aku bun a Israil. Na u
manga tupu silan nu Ibrahim na tupu aku bun nu Ibrahim. 23 Na u
panunugun silan nu Masih na labi aku den a panunugun nu Masih. (Na
pakailing aku sa babal saguna sa kapedtalu-talu sa nia.) Na labi aku
man a midtantu enggalebek kumin kanilan, madakel i kinabilanggu
ku enggu di den mabilang i kinapametay sa laki taman sa tatap
man ʼgkapaidusaman su umul ku. 24 Na nakalima aku nabpalumanan
mapalebpadʼu manga pagidsan ku bun a Yahudi sa enggaga-telupulu
enggu siyaw kalebpad su uman i kinalebpadʼilan sa laki. 25 Nakatelu aku
napametay sa tungked enggu nakaisa menem i kinapamalantay sa laki
sa watu. Nakatelu aku bun nakatala sa migkalat i kapal a pinagedan ku.
Na nalalamagan enggu nagagabian na penggampung-gampung aku bu
2 Kurintu 11
Magi NT Final draft.indb 550 3/24/2021 2:51:02 PM
551
kanu lagat. 26 Na sia kanu kapendadalaug ku na tatap ʼgkapaidusaman
i umul ku magidsan i sia sa manga pulangi, kanu manga tanegkawn
a manga taw enggu kanu manga taw a sakalugu ku bun taman den
kanu manga dikena-Yahudi. Maitu bun tatap bun ʼgkapaidusaman su
umul ku kanu manga siudad, kanu tawan-tawan a manga dalepa enggu
kanu manga lagat taman den kanu manga taw a ʼbpamagigiling sa lusud
sa tian sa paginugut.
27 Na tinemala aku sa mapasang a kinanggalebek enggu nalugat aku
a benal. Tatap dala tulug ku sa magabi, ʼbpelunusan aku enggu dala
ʼgkainum ku. Tatap dala pegken ku enggu ʼbpanenggawn aku ka
dala gaid ʼgkambalegkas ku. 28 Na liu pan sa entu, na uman gay na
ʼgkambawa-bawa ku pan su lidu na ginawa kanu langun nu lumpukan
nu ʼbpamaginugut. 29 Ka entain ba man kanilan i penggedam sa
kalubayan a di ku ʼgkagedam su kalubayan nilan? Entain ba i
pakapambaladusa kanilan a dikena i entu pakasakit kanu ginawa ku?
30 Na amaika emamasela aku man na nia ku imamasela na su langun
na kalubayan ku. 31 Na su Kadenan a Ama nu Mapulu tanu a su Isa
al-Masih a Kadenan nin bun i pakataw sa dikena aku pembudtud.
Sekanin i pebpugin taman sa taman! 32 Na kanu lu aku pan sa dalepa
a Damaskus a nia lun pendatu na si Datu Aritas, na pinatamengan nin
su bengawan nu siudad kanu gubilnadul lu ka enggu aku masigkem.
33 Ugaidʼa pinapageda aku kanu bukag ka initudtun aku kanu liu nu alad
a lu aku pinaukit kanu paliungan asalʼa makalipuas aku kanu entu a
gubilnadul.
Su manga Naalungʼi Bulus enggu su Inipayag lun nu Mapulu 12 1 Na nasisita man i embabadtug aku apia ʼgkatawan ku bun i
dala makagkapia nin su entu. Na ipayag ku sa lekanu saguna su
inipaalung enggu su manga inipayagʼu Mapulu. 2-3 Na nakasapulu enggu
pat lagun den i naipus na aden katawan ku a taw a ʼbpaginugut kanu Isa
al-Masih a init lu kanu ikatelu a pangkatʼu sulega. Na di ku katawan u
matakapala a su badan nin i init lu atawa ka su ngiawa nin bu. Na su
Kadenan bu i labi a pakataw sa entu. Na su entu a taw 4 na init lu sa
sulega. Daka nakakineg sekanin lu sa makagaip-gaip a dala makagaga
lun edsinantal enggu dala isugut kanu apia entain i kapanudtul kanu
entu. 5 Na makamamasela ku su pantag kanu nanggula nu entu a taw
2 Kurintu 11 , 12
Magi NT Final draft.indb 551 3/24/2021 2:51:03 PM
552
ugaidʼa pantag kanu ginawa ku na dala makamamasela ku nia tabia na
su manga kalubayan ku. 6 Ugaidʼa amaika menem ka pegkiug aku sa
ʼbpamamasela, na dikena kababalan su entu ka benal. Ugaidʼa di ku den
enggulan i entu ka enggu di ʼgkapulu i kailay nu taw sa laki sa kanu
ngin i matakapala a ʼgkailay atawa ka ʼgkakinegʼilan sa laki. 7 Na sabap
kanu inipayagʼu Kadenan a entu a manga kagaipan na inisugutʼu
Kadenan i lasayn aku nu Datu na Giadsal sa sakit a mana sudang kanu
badan ku ka enggu di ku makamamasela su ginawa ku. 8 Na nakatelu
aku nakapangadap mangeni kanu Mapulu sa kaawa nu entu a sakit sa
laki. 9 Ugaidʼa nia nin inisawal sa laki na “Su kapegkalimu ku na da
kulangʼin san sa leka ka su kapegkagaga ku na labi man a ʼgkapayag
sa mapia sia kanu kalubayan nu taw.” Tembu sangat a magalaw aku
kanu kapembabadtug ku kanu manga kalubayan ku kagina sabap
sa entu na lalayun sia sa laki su kapegkagaga nu Isa al-Masih. 10 Na
namba i sabapʼin ka ʼgkagalaw aku sia kanu manga kalubayan ku,
sia kanu kapapegkaya sa laki, sia kanu kapapegkapasang sa laki enggu
kanu kabpamungkaid sa laki taman den kanu manga kamalasayan a
ʼgkatala ku sabap kanu paginugut ku kanu Isa al-Masih. Kagina sia
kanu kalubayan ku na papegkabagelen aku.
Su Kapegkalimu ni Bulus kanu manga Taw sa Kurintu
11 Na nakailing aku man sa babal ugaidʼa sekanu bun i sinemundul
sa laki sa kamamasela ku a entu. Nia pan dait na inimamasela aku
nu ka nakalepeng aku bun kanu manga taw a nadtalu a mangategel a
sinugu apia nia nin kaaden i dala makamamasela ku kanu ginawa ku.
12 Na su manga tanda a saben-sabenal a sinugu su isa a taw na nailay
nu bun i entu sia kanu manga tanda a kangagaipan taman den kanu
manga ped pan a kabarakatan a pinggula ku san sa lekanu sa aden
kasabalʼin. 13 Na su langun na pinggula ku kanu ped a lumpukan nu
ʼbpamaginugut na pinggula ku bun san sa lekanu, nia bu tabia na su da
ku bu kabpaliugat mangeni sa lekanu sa tabang. Na amaika mawag su
entu na ampun aku nu.
14 Na saguna na adil aku den sa kasan ku menem sa lekanu sa ikatelu
den i nia a kambalingan ku san. Na maitu bun ba, di ku bun sekanu
lingasan sa kadtabangʼu sa laki kagina dikena nia ku nasisita su manga
kaaden nu ka nia ku nasisita na sekanu. Ka dikena man su manga
2 Kurintu 12
Magi NT Final draft.indb 552 3/24/2021 2:51:04 PM
z 13:1 Mailay i nia sia kanu Diutirunumi 19 ayat 15 sia kanu Kitab Taurat.
553
wata i dait a lemimud sa kaaden sa kanu manga lukesʼin ka su
manga lukes i dait a enggula sa entu kanu manga wata nin.
15 Ka nia paman labi a makagalaw sa laki na su kaenggay ku sa
lekanu sa kanu ngin i kaaden ku apeg den nu ginawa ku. Na amaika
maitu sa sangat a ipegkalimu ku sekanu na dait ba a sapindit bu i
kakalimu nu sa laki? 16 Na ʼgkatawan nu bun man a benal i dikena
aku pakalingasa sa lekanu. Ugaidʼa su ped sa lekanu na nia nilan
pedtalun na tagakalen aku ka nakua ku kun sekanu sa akal. 17 Na ngintu,
pinamakutan ku sekanu sia kanu apia entain a sinugu ku san sa lekanu?
Dala. 18 Na si Titus a pinamitialan ku sa kasan nin sa lekanu a pinaunut
ku sa lekanin su suled tanu bun sa paginugut, na ngintu, pinamakutan
kanu nin? Dala. Ka isa bu man i tangga na ginawa nami enggu ukitʼami.
19 Na aden a entu na nia matagu sa ginawa nu sampay saguna na
ibpaninindegʼami bu su ginawa nami sa lekanu. Ugaidʼa dikena maitu
manga papedtayan a lusud ku sa tian, ka pedtalun nami su entu sia
kanu adapan nu Kadenan sabap sa nalusud kami kanu Isa al-Masih
enggu langun man nu penggulan nami na sia kanu kagkabagelʼu. 20 Na
penggeda-geda man i ginawa ku sa kasan ku sa lekanu sa dikena nia
ku mailay su ʼgkapangingalap ku a mailay ku sa lekanu enggu maitu
kanu bun sia sa laki ka dikena nia nu mailay su ʼgkapangingalapʼu a
mailay nu sa laki. Ka tabia bun ka kauman ku sekanu a ʼbpamangukag,
pebpapangalikuda enggu pendidilipungeta, pedsesenggaya, pegkalatan
na uman i isa i pedʼin, pendidilibaka, pebpapuluan na uman i isa i
pedʼin enggu di ʼbpamagayun. 21 Na penggeda-geda aku bun sa kanu
kambalingan ku san na basi ibaba nu Kadenan i ginawa ku kanu
adapan nu. Na sangat man a malidu i ginawa ku kanu madakel a taw a
mimbaladusa a di nilan pedtaubatan su pinggalebekʼilan a mangaledsik,
kapedsisina enggu kanguda na ginawa.
Su Ped a Papata ni Bulus kanu manga Taw sa Kurintu 13 1 Na ikatelu den i nia a kapedsan ku sa lekanu. “Na apia ngin
i ipedsendit kanu taw na dait a makapaamad i entu nu dua
kataw atawa ka telu kataw a saksi.” z 2 Na kanu ikadua a kinasan ku na
nakapaingat ku den su manga pembaladusa a nan. Na pebpagingaten
2 Kurintu 12 , 13
Magi NT Final draft.indb 553 3/24/2021 2:51:05 PM
554
ku menem silan ʼbpaluman taman den kanu ped pan a pembaladusa san
sa di ku lasamen su apia entain a pembaladusa amaika makambalingan
aku den san. 3 Na maamadʼu lu ba i saben-sabenal a su Isa al-Masih
na pedtalu sia pakanggulalan sa laki. Na dikena man malubay su Isa
al-Masih sa kapatidtu nin sa lekanu ka mabagel sekanin sa entu. 4 Apia
nia nin kaaden i malubay sekanin kanu kinatutuk lun kanu kayu a
pinambalawaga ugaidʼa ʼbpaguyag-uyag sekanin saguna sia kanu
kabarakatʼu Kadenan. Na maitu kami bun ba, nabaluy kami a malubay
sia kanu kinaisa nami sa lekanin ugaidʼa ʼbpaguyag-uyag kami bun
kapedʼin sia kanu kabarakatʼu Kadenan sa kanu kapenggalebekʼami san
sa lekanu.
5 Na ilay nu sa mapia i ginawa nu ka enggu nu ʼgkatawan u
saben-sabenal a ʼbpaguyag-uyag kanu sia luyud kanu saligʼu. Ipaamadʼu
sa mapia su saligʼu. Nia man dait na ʼgkatalangedʼu den kanu ginawa nu
i su Isa al-Masih na pedtapiden kanu nin, nia tabia na dikena tidtu su
kapedsaligʼu. 6 Nia ku ʼgkapangingalap na maamadʼu bun kanu ginawa
nu i tidtu kami a sinugu. 7 Na ipangeni-ngeni nami kanu Kadenan i
di kanu makanggula sa apia ngin a mawag. Dikena nia nin sabap i
asalʼa mailay i tidtu kami a sinugu ka nia nin sabap na asalʼa nia nu
manggalebek na su ngin i mapia, apia nia nami pan kalagidan i mana
kami dikena tidtu a sinugu. 8 Ka di kami man enggula sa makasungkang
kanu bantang ka nia pan mula na itindegʼami su entu. 9 Ka sangat
man a magalaw kami amaika sia kanu kapegkalubay nami na mailay
nami i pegkabagel kanu. Ka nia nami man ibpangeni-ngeni sa lekanu
na mabaluy kanu a dala tila nin. 10 Tembu ba inisulat ku su langun nu
nia sa lekanu gagalu nu dala aku pan san ka enggu kanu kauma ku
san na di den nasisita a inggulalan ku pan sa peges su kapegkagaga a
inenggay nu Mapulu sa laki. Ka inenggay nin man su entu a mausal sa
kagkabagelʼu dikena sa kabinasa nu.
Su Nauli a Salam enggu Pangeni-ngeni
11 Nia den mauli sa entu manga lusud ku sa tian sa paginugut na
enggalaw-galaw kanu. Paginapasʼu i di kanu den katilan, inggulalan
nu su manga papata ku, pamagisa-isa kanu enggu paguyag-uyag kanu
sa aden kalilintadʼin. Ka amaika maitu na tapiden kanu nu Kadenan a
malimu a ʼgkabpunan nu kalilintad.
2 Kurintu 13
Magi NT Final draft.indb 554 3/24/2021 2:51:06 PM
555
12 Na salamen na uman i isa su pedʼin sia luyud kanu kinasuti lun
nu Kadenan. 13 Pedsalamen kanu bun nu langun nu ʼbpamaginugut sia.
14 Na san sa lekanu su limu nu Kadenan a Mapulu enggu su da idsan nin
a limu a sia nakanggulalan kanu Mapulu a su Isa al-Masih apeg den nu
kapagisa nu Suti a Ruh sa lekanu.
Wassalam
2 Kurintu 13
Magi NT Final draft.indb 555 3/24/2021 2:51:07 PM
556
Sulat kanu Manga
Taw sa Galasia
Magi NT Final draft.indb 556 3/24/2021 2:51:07 PM
557
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus, lu pakatumpa kanu manga lumpukan nu
ʼbpamaginugut kanu Isa al-Masih sa dalepa a Galasia. Na su kinasulatʼin sa nia
na kanu timpu a manga limapulu lagun ulian nu kinambata kanu Isa al-Masih.
Na su dalepa ba a nia a Galasia na sakup bun nu dalepa a Turkey ugaidʼa sa
saguna a timpu na dala den su nia a dalepa. Su manga taw sa Galasia kanu
entu a timpu na nia kadakelan kanilan na dikena-Yahudi, dikena sakupʼu
kasuguan nu manga Yahudi.
Na nia kahanda ni Bulus kanu kinasulatʼin sa nia na asalʼa makapambalingan
nin su ʼbpamaginugut sa dalepa a Galasia sia kanu tidtu a panduan nu Mapia
a Tutuma pantag kanu Isa al-Masih kagina kanu nia ba a manga timpu na
aden manga gulu a ʼbpamandu sa dikena tidtu a panduan. Inipaninindeg bun
ni Bulus i ginawa nin pantag kanu kinapamili nu Kadenan sa lekanin asalʼa
makapayagʼin su tidtu a lalan sia kanu Isa al-Masih. Inipangimbenalʼin i su
Kadenan enggu su Isa al-Masih demun i namili sa lekanin sa kapebpayapatʼin
kanu tidtu a Mapia a Tutuma, dikena ebpun kanu itungan nu manusia.
Na nia pidtalu ni Bulus pantag kanu nia na dala salakaw a mapia a tutuma
liu kanu Mapia a Tutuma a inipangusiatʼin pantag kanu Isa al-Masih. Na su
ʼbpamamandu a nia na manga taw bun a Yahudi a nasakupʼu kasuguan. Na nia
nilan ibpamandu na nasisita kun a inggulalan nilan su danden a kasuguan
kanu manga taw a Yahudi a mana su kapapaletak asalʼa matalima silan nu
Kadenan. Ugaidʼa nia pidtalu ni Bulus na di den nasisita a inggulalan nilan
pan su kasuguan a nia kagina nalangkum den i entu sia kanu salig kanu Isa
al-Masih asalʼa matalima silan nu Kadenan.
Pinatuntayan bun ni Bulus kanilan i inenggay nu Kadenan su kasuguan
a nia asalʼa pakapailay kanu taw u ngin i dait a enggulan nilan gagalu na
di pan pakauma su inibpasad a sia makabpun kanu tupu nu Ibrahim a su
Isa al-Masih. Tembu nia dait na maginugut su taw kanu Isa al-Masih asalʼa
makatimbang silan sa ikelas sia makanggulalan kanu kasalig sa lekanin,
dikena su kanggulalan kanu kasuguan. Ka dala man taw a makatimbang sa
ikelas sia kanu kanggulalan nin kanu kasuguan kagina dala taw a magaga nin
enggulalan su langun nu kasuguan.
Magi NT Final draft.indb 557 3/24/2021 2:51:07 PM
558
a 1:1 Nia bun ba su Nabi Isa.
Su Salam 1 1 Salam sa lekanu, saki si Bulus a sinugu. Na su kinasugu sa laki
na dikena ebpun kanu manusia atawa ka sia nakanggulalan kanu
manusia ka su Isa al-Masih a demun i sinemugu sa laki enggu su *Ama
tanu a su Kadenan a napambibiag sa lekanin. 2 Su nia a sulat na ebpun
sa lekami a lusudʼu sa tian sa kabpaginugut. San pakatumpa sa lekanu
a manga lumpukan nu ʼbpamaginugut sa dalepa a Galasia. 3 Na san
sa lekanu su da idsan nin a limu enggu su kalilintad a ebpun kanu
Ama tanu a su Kadenan enggu kanu Mapulu tanu a su Isa al-Masih 4 a
minggihad kanu umulʼin sabap kanu kabaladusan tanu. Pinggula nin i
entu sia luyud kanu kahanda nu Ama tanu a su Kadenan asalʼa maaun
tanu nin kanu kadaluakan a galebek a pakapayapat den kanu sakadunia
sa saguna a timpu. 5 Na su pugi na kanu Kadenan taman sa taman.
Amin!
Su Kinapaninindegʼi Bulus kanu Tidtu a Mapia a Tutuma
6 Na nagaip aku ka malengkas gaid i kinataligkudʼu kanu Kadenan
a minenggat sa lekanu sa kapaginugut sia nakanggulalan kanu da
idsan nin a limu nu Masih. Ka nia nu linamig na su salakaw a maya
ta kun sa mapia a tutuma. 7 Ugaidʼa da man salakaw pan a mapia a
tutuma, pedtadinen kanu nilan bu ka nia nilan kiug na kasambian
nilan su Mapia a Tutuma pantag kanu Masih. 8 Na namba ka
makanaraka su apia entain a mangusiat sa panduan a liu kanu
panduan nu Mapia a Tutuma a inipangusiatʼami sa lekanu apia nia nin
pan kaaden i sekami i entu atawa ka su malaikat a ebpun sa sulega i
mangusiat lun. 9 Na edsalumanan ku edtalu sa lekanu i “Apia entain
i mangusiat sa panduan a liu kanu panduan nu Mapia a Tutuma a
natalima nu na makanaraka.”
10 Ngin i kataw nu lun, nia ku ʼgkapangingalap na su pugi nu manusia?
Atawa ka su pugi nu Kadenan? Nia nu kataw ka nia ku ʼbpanunugaten
na su manusia? Dikena, ka su Kadenan. Ka amaika nia ku pamun
ʼbpanunugaten su manusia na nia nin maena na dikena aku ulipen nu
Masih.
Galasia 1
Magi NT Final draft.indb 558 3/24/2021 2:51:08 PM
559
b 1:13 lumpukan nu ʼbpamaginugut kanu Kadenan Na nia nin maena na su lumpukan nu taw a
ʼbpamaginugut c kanu Isa al-Masih. 1:17 Su nadtalu sia a Arabia na sakupʼin kanu entu a timpu su laya na Syria taman sa Jordan,
nasakupʼin bun su ped a kalupan sa Iraq enggu su ped a kalupan na Saudi Arabia apeg den nu
d Sinai a sakupʼu Egypt sa saguna a timpu. 1:18 Kipas na ped a ngala ni Pitru. Kipas na basa a Hibru Aramaik. Su Pitru menem na basa a
e Grik. Su dua a nia a ngala na nia nin maena na watu. 1:19 Su Mapulu sia na su Isa al-Masih, tebpedʼin sa pused si Yakub sia sa ina. Su Yakub bun ba a
nia i sinemulat kanu Sulatʼi Yakub sia kanu Kitab Injil.
Su Mapia a Tutuma a Ibpangusiatʼi Bulus na ebpun kanu Kadenan
11 Manga lusud ku sa tian, papegkatawan ku sa lekanu i su Mapia a
Tutuma a ibpangusiat ku na dikena ebpun kanu manusia. 12 Dikena ku
natalima i entu kanu apia entain atawa ka nakapamandu bu sa laki, ka
su Isa al-Masih demun i napatuntay lun i entu sa laki.
13 Na katawan nu bun man u ngin i ukit a kabpaguyag-uyag ku
kanu timpu a ipenggulalan ku pan su agama nu Yahudi ka sangat a
pinamungkaidanan ku su lumpukan nu ʼbpamaginugut kanu Kadenan b
asalʼa mabinasa silan. 14 Na minuna aku pan kanu kadakelan kanu
manga edsaumula ku a manga taw a Yahudi sa kanu entu a manga
timpu sa kapenggulalan kanu agama nu manga Yahudi ka pinamikalan
ku a benal enggulalan su manga adat-betadʼu manga kalukesan nami.
15-16 Ugaidʼa pigkahanda nu Kadenan i kinapayagʼin sa laki
kanu Tunggalʼin ka enggu ku makapangusiat kanu manga taw a
dikena-Yahudi. Na su Kadenan i namili sa laki apia sia aku pamun kanu
didalemʼu tian nu ina ku enggu inisenggay aku nin asalʼa mabaluy aku
a mapanunugu nin sia makanggulalan kanu da idsan nin a limu nin. Na
kanu kinapayagʼin sa laki kanu Tunggalʼin na dala ku i entu ibpanun
semambut kanu apia entain. 17 Dala aku bun lu sa Awrusalim kanu
manga sinugu nu Isa al-Masih a nangauna pan sa laki ka makin aku lu
mibpawang sa Arabia. c Entu pan ka mimbalingan aku sa Damaskus.
18 Na guna maipus su telu lagun, na entu pan ka linemu aku sa
Awrusalim asalʼa makilala ku si Kipas. d Na nakasapulu enggu lima
gay bu i kinadtangen ku lu sa lekanin. 19 Dala ped a nailay ku lu kanu
manga sinugu nia tabia na si Yakub bu a tebped sa pusedʼu Mapulu. e
20 Na su Kadenan i pakailay sa dikena aku pendalebut kanu langun na
pedtalun ku a nia sa lekanu.
Galasia 1
Magi NT Final draft.indb 559 3/24/2021 2:51:08 PM
560
f 1:21 Su Silisia na nia ba su dalepa ni Bulus a sakupg ʼu Turkey sa saguna a timpu. 2:1 Su nakasapulu enggu pat lagun i naipus na di ʼgkasigulu u nia ganatan nu nia na su
h kinapaginugutʼi Bulus kanu Isa al-Masih atawa ka su nauli a kinalu nin sa Awrusalim. 2:3 Na naayunan nu ʼgkangaunutan a entu su pidtalu ni Bulus a di den dait a unutan nu
dikena-Yahudi su kasuguan nu manga taw a Yahudi asalʼa taliman silan nu Kadenan. Nia ba i
sabapʼin sa di den nasisita a mapaletak pan si Titus apia dikena sekanin Yahudi.
21 Ulian nu entu, na linemu aku menem kanu manga dalepa sa Syria
enggu Silisia. f 22 Na kanu entu a timpu na da aku pamun mailay nu
manga lumpukan nu ʼbpamaginugut kanu Masih sa dalepa a Yudia.
23 Matagʼilan bu ʼgkakineg i su danden a ʼbpamungkaid kanilan na
saguna na ibpangusiatʼin den su kapedsalig kanu Isa al-Masih a
pembinasan nin kanu paganay a timpu. 24 Sabap sa entu, na napugi
nilan su Kadenan. 2 1 Na nakasapulu enggu pat lagun i naipus g na mimbalingan aku
menem sa Awrusalim a kaped ku si Barnabas enggu pinaunut ku
bun si Titus. 2 Mimbalingan aku lu sia luyud kanu kahanda a inipayagʼu
Kadenan. Saleta na pinasabutan ku kanilan su Mapia a Tutuma a
ibpangusiat ku kanu manga taw a dikena-Yahudi. Ugaidʼa su nia na
inidtalipulu ku bu embitiala kanu manga ʼbpagadatan a ʼgkangaunutan
ka enggu ku ʼgkatawan u ʼgkaayunan nilan asalʼa di kaawan na katagan
su ngin i pinaginapas ku atawa ka su ʼbpaginapasen ku pan. 3 Na mapia
ka naayunan nilan ka apia si Titus a naped ku a dikena-Yahudi na da
nilan tegela sa kapapaletak lun. h 4 Na nambitiala bu man i kapapaletak
sabap sa aden den manga taw a ʼbpamagigiling sa ʼbpamaginugut
kanu Isa al-Masih a dala kasipati i kinasimbulʼilan kanu lumpukan nu
ʼbpamaginugut. Na pedsipatan nilan su kapembaya-baya tanu sia kanu
Isa al-Masih ka nia nilan kiug na maulipen tanu kanu manga kasuguan
nu agama nu manga taw a Yahudi. 5 Ugaidʼa da nami a benal silan
suguti sa entu a penggulan nilan sa apia saka-kutika asalʼa mapalalayun
sa lekanu su tidtu-tidtu a panduan nu Mapia a Tutuma.
6 Na su manga taw a entu a ʼbpagadatan a ʼgkangaunutan, na dala
bun nadtalu nilan a nakauman kanu ngin i pinasabutan ku a entu. Na
su ʼgkangaunutan a nia na dikena den balapantag u entain silan kagina
sia kanu adapan nu Kadenan na isa bu i kapegkailay nin kanu apia
entain. 7 Na makin nilan naimamanan su inisaligʼu Kadenan sa laki a
su kapangusiat kanu Mapia a Tutuma kanu manga taw a dikena-Yahudi
Galasia 1 , 2
Magi NT Final draft.indb 560 3/24/2021 2:51:09 PM
561
i 2:12 Su manga taw a Yahudi sia sa basa a Grik na nia nin maena na su manga taw a pinaletak.
a mana bun su kinasugu nin kani Pitru lu kanu manga taw a Yahudi.
8 Na su Kadenan a minenggay kani Pitru sa bagel sa kinasugu nin lun
lu kanu manga taw a Yahudi na sekanin bun i minenggay sa laki sa
bagel sa kinasugu nin sa laki lu kanu manga taw a dikena-Yahudi. 9 Na
guna kaimamani ni Yakub, Kipas enggu si Yuhan a ʼgkangaunutan a
pedtiakap kanu umpungan nu ʼbpamaginugut i su Kadenan i minenggay
sa laki sa bagel sa kapangusiat kanu manga taw a dikena-Yahudi na
tinalima kami nilan kani Barnabas a tagapeda nilan. Na nia nami
napagayunan na sekami i lu kanu manga taw a dikena-Yahudi enggu
silan menem i lu kanu manga taw a Yahudi. 10 Na nia nilan bu pinangeni
sa lekami na di nami idtalipenda su manga miskinan sa kadtabang
kanilan. Na nakadtabua a benal mambu i entu bun ba i ʼgkalilinian ku
penggula.
Su Kalipuasan na sia kanu Kasalig kanu Isa al-Masih
11 Ugaidʼa kanu kinakakapʼi Kipas sa Antiuk na dinaway ku sekanin
kagina dikena mapia su pinggula nin. 12 Ka kanu da pan makauma lu
su manga taw a Yahudi a tagapeda ni Yakub na pegkan sekanin a
kapedʼu manga taw a dikena-Yahudi ugaidʼa guna makauma silan na
tinangkan nin su manga taw a dikena-Yahudi ka di nin kalilinian a
mailay sekanin nu manga taw a Yahudi i lu. 13 Na inilingan sekanin
nu manga ped a ʼbpamaginugut a Yahudi taman sa apia si Barnabas
na naakat kanu kabpamagigilingʼi Kipas sa kanu kinatangka nin a
entu kanu manga taw a dikena-Yahudi. 14 Na guna ku mailay i dikena
pakatidtu su penggalebeken nilan, ka dikena den luyud kanu panduan
nu Mapia a Tutuma na dinaway ku si Kipas sa nia ku lun pidtalu kanu
kaadapan nu langun nu taw a natabu lu na “Nia dait na di nengka
kapailingan kanu manga taw a dikena-Yahudi su kapaguyag-uyag sia
luyud kanu adat-betadʼu manga taw a Yahudi, ka apia seka a nan a
Yahudi na dikena ka bun ʼbpaguyag-uyag sia luyud kanu adat-betadʼu
manga taw a Yahudi.”
15 Na sekami na pimbata kami a Yahudi, dikena pagidsan nu manga
taw a dikena-Yahudi a nia nami lun kapegkailay na baladusa kagina da
masakupʼu kasuguan. 16 Ugaidʼa apia ka maitu na katawan nami den i di
Galasia 2
Magi NT Final draft.indb 561 3/24/2021 2:51:09 PM
562
makatimbang sa ikelas su taw sia makanggulalan kanu kanggulalan nin
kanu kasuguan, ka nia bu katimbangʼu Kadenan sa lekitanu sa ikelas na
sia bu makanggulalan kanu kasalig kanu Isa al-Masih. Tembu pedsalig
kami kanu Masih asalʼa makatimbang kami sa ikelas sia makanggulalan
kanu kasalig sa lekanin dikena kanu kanggulalan kanu kasuguan.
Kagina dala taw a makatimbang sa ikelas sia kanu kanggulalan nin
kanu kasuguan.
17 Na amaika sia kanu kapebpapangilay nami sa katimbangʼami sa
ikelas sia makanggulalan kanu Isa al-Masih ka ʼgkaimamanan nami
i baladusa kami a mana bun su manga taw a dikena-Yahudi a da
masakupʼu kasuguan, na ngintu, nia nin maena na pakandusa kami
sabap kanu kapedsaligʼami kanu Masih? Dikena! 18 Ugaidʼa amaika
embalinganan ku pamun su ngin i inendan ku den a mana su kasuguan
nu agama nu Yahudi na makin ku pan pakapailay i baladusa aku.
19 Ka sia man luyud kanu kasuguan na napukas aku den kanu entu
ka enggu aku makapaguyag-uyag sia kanu Kadenan. Ka iniunut ku
den man i ginawa ku kanu kinapatay nu Isa al-Masih lu kanu kayu a
pinambalawaga. 20 Tembu su kabpaguyag-uyag ku saguna na dikena den
i nia saki ka su Masih den i ʼbpaguyag-uyag sia kanu ginawa ku. Kagina
su kabpaguyag-uyag ku a nia a manusia na sia den pakanggulalan kanu
kapedsalig ku kanu Tunggalʼu Kadenan a pegkalimu sa laki taman
sa ininggihadʼin su umulʼin sabap sa laki. 21 Di ku man idsambi su
da idsan nin a limu nu Kadenan kanu manga kasuguan ka dala man
makatimbang sa ikelas sia makanggulalan kanu kasuguan, ka amaika
aden na nia nin maena na dala katagan nu kinapatay nu Isa al-Masih.
Su Ukit a Kaikelasʼu Taw 3 1 Sekanu a manga taw sa Galasia na ʼgkaawan kanu den na akal!
Nginan ka papembulibug kanu? Na maliwanag man a benal i
kinapayag sa lekanu pantag kanu kinapatay nu Isa al-Masih kanu
kayu a pinambalawaga! 2 Na nia ku bu makaidsa sa lekanu saguna, na
ngintu, su kinatalima nu kanu Suti a Ruh na sia nakanggulalan kanu
kapenggula nu kanu kasuguan atawa ka kanu kapedsaligʼu kanu ngin
i nakinegʼu pantag kanu Isa al-Masih? 3 Benal a ʼgkalipat kanu den! Ka
kanu kinaludsu nu maginugut na sia nakanggulalan kanu Suti a Ruh
ugaidʼa saguna na mana nia nu den ʼgkabpawangan sa kapedtalutupʼu
Galasia 2 , 3
Magi NT Final draft.indb 562 3/24/2021 2:51:09 PM
563
j 3:6 Mailay i nia sia kanu Manga Awal k 15 ayat 6 sia kanu Kitab Taurat. l 3:8 Ebpun i nia sia kanu Manga Awal 12 ayat 3; 18 ayat 18 sia kanu Kitab Taurat. m 3:10 Ebpun i nia sia kanu Diutirunumi 27 ayat 26 sia kanu Kitab Taurat. n 3:11 Ebpun i nia sia kanu Kitab a Inisulatʼu Nabi Habakuk 2 ayat 4. 3:12 Ebpun i nia sia kanu Libitikus 18 ayat 5 sia kanu Kitab Taurat.
kanu kabpaginugutʼu na sia den kanu lekanu demun a kapegkagaga.
4 Ngintu, su kinanggumalasayan nu na da den katagan nin? Basi aden
pamun! 5 Dikena ba su kinaenggay nu Kadenan kanu Suti a Ruh enggu
su kangagaipan a pinggula nin san sa lekanu, na dikena sabap kanu
kapenggulalan nu kanu kasuguan, ka sabap kanu kapedsaligʼu kanu
ngin i nakinegʼu?
6 Nia nu ʼgkakalendem na su Ibrahim, na initimbang sekanin sa ikelas
sabap kanu kapedsaligʼin kanu Kadenan. j 7 Na amaika maitu na mapayag
i apia entain a taw i aden saligʼin na entu ba i tupu nu Ibrahim. 8 Na
naalung den man i entu kanu paganay sia kanu kitab sa itimbangʼu
Kadenan sa ikelas su manga taw a dikena-Yahudi sia makanggulalan
kanu kasaligʼilan. Na su nia ba a Mapia a Tutuma na inipayag den man
sia kanu kinadtalu kanu Ibrahim sa “Sia makanggulalan sa leka na
palihalan su langun na bangsa.” k 9 Nia nin maena na apia entain i aden
saligʼin na lusud sekanin kanu palihala kanu Ibrahim a sinemalig kanu
Kadenan.
10 Na inisinta su langun nu taw a nia nin pedsaligan na su
kapenggulalan nin kanu kasuguan kagina nia nakadalem kanu kitab
na “Isinta su apia entain a taw a di nin mapalalayun su kanggulalan
nin kanu langun nu kasuguan a nakadalem kanu Kitab Taurat.” l 11 Na
amaika maitu na mapayag a benal i di itimbangʼu Kadenan sa ikelas
su taw sia kanu kanggulalan nin kanu kasuguan kagina nia nakadalem
kanu kitab na “Su taw a initimbang sa ikelas sia nakanggulalan kanu
saligʼin na maaden lun su uyag-uyag a da taman nin.” m 12 Na su
kanggulalan kanu kasuguan na sia bu kanu kapegkagaga nu manusia
sabap sa nakadalem bun kanu kitab i “Apia entain a taw i makanggulalan
nin su langun nu kasuguan na makapaguyag-uyag sa da taman nin.” n
Ugaidʼa su kapenggulalan kanu kasuguan na dikena sabap kanu
kapedsalig kanu Isa al-Masih.
13 Na sabap sa dala taw a makanggulalan nin i langun nu kasuguan na
nakasinta tanu ugaidʼa su Isa al-Masih na inaun tanu nin den kanu entu
Galasia 3
Magi NT Final draft.indb 563 3/24/2021 2:51:10 PM
564
o 3:13 Su kinasinta sia na su kinatutuk kanu Isa al-Masih lu p kanu kayu a pinambalawaga. q 3:13 Ebpun i nia sia kanu Diutirunumi 21 ayat 23 sia kanu Kitab Taurat. r 3:16 Mailay i nia sia kanu Manga Awal 13 ayat 15; 17 ayat 8 sia kanu Kitab Taurat. s 3:19 Su tupu a pibpasadan sia na su Isa al-Masih. Mailay i nia kanu ayat 16. 3:20 Su nasampayatan sia a nalabit na su Nabi Musa.
a sinta nu kasuguan sa ukit a kinaganti nin sa lekitanu kanu entu
sia kanu kinasinta o lun, ka nakadalem kanu kitab i “Apia entain i
mabitin sia kanu kayu na inisinta.” p 14 Na nia kahanda sa entu na asalʼa
makasabpet kanu manga taw a dikena-Yahudi su palihala kanu Ibrahim
sia makanggulalan kanu Isa al-Masih ka enggu tanu matalima su
inibpasad a Suti a Ruh sia makanggulalan kanu salig tanu.
Su Kabalapantagʼu Kapasadan nu Kadenan kanu Tupu nu Ibrahim
15 Manga lusud ku sa tian, na nia matakapala a makaenggay ku sa
lekanu a upaman na su kapasadan a napagayunan den nu duakambala
a taw na dili den mapakay a masalin atawa ka kaumanan pan. 16 Na
labi den su inibpasadʼu Kadenan a palihala kanu Ibrahim enggu kanu
tupu nin. Na dikena nia nin pidtalu sia i “kanu manga tupu” a nia nin
maena na su madakel a taw, ka nia nin pidtalu na “kanu tupu” q a nia
nin maena na sakataw bu a taw, a su Isa al-Masih bu. 17 Na nia ku ba a
nia pedtalun sa lekanu na di kaawan na katagan nu kasuguan a entu su
inibpasad a palihala nu Kadenan kanu Ibrahim, ka su kasuguan a entu
na kamuli-muli bu i kinaenggay lun ka nakapat gatus enggu telupulu
lagun pan i pageletan nin kanu kinaenggay nu Kadenan kanu kapasadan
nin kanu Ibrahim. 18 Ka amaika matalima besen nu taw su palihala a
entu kanu Ibrahim sia makanggulalan kanu kasuguan na nia nin maena
na di den madtalu a sia nakanggulalan kanu kinabpasadʼin. Ugaidʼa nia
nin kabantang na su palihala na inenggay nu Kadenan kanu Ibrahim sa
ukit a kinabpasadʼin lun.
19 Na amaika maitu na ngintu guna ka inenggay pan su kasuguan?
Inenggay su entu asalʼa makapailay kanu manga taw u ngin i
manga kabaladusan a galebek gagalu na di pan pakauma su tupu a
pibpasadan. r Na inenggay nu Kadenan su kasuguan sia nakanggulalan
kanu manga malaikat enggu aden pan nasampayatan nilan lun. 20 Na
entu pan ka nadtalu a aden nasampayatan s lun, na nia nin maena na
aden pan ped a taw a nakaamung kanu entu ugaidʼa su Kadenan na
Galasia 3
Magi NT Final draft.indb 564 3/24/2021 2:51:11 PM
565
da nin den ipanalig-salig su kinaenggay nin kanu pasadʼin ka sekanin
demun. 21 Na amaika maitu na ngintu, sungkang su kasuguan kanu
manga pasadʼu Kadenan? Dikena! Ka mana bu man ka aden kasuguan
a makaenggay sa uyag-uyag a da taman nin kanu taw na entu den ba i
inusalʼu Kadenan a makapaikelas kanu taw. 22 Ugaidʼa inipayagʼu kitab
i su langun nu taw na baladusa ka enggu makaenggay nu Kadenan su
inibpasadʼin kanu apia entain a taw a semalig kanu Isa al-Masih.
Su Ukit a Kaluyudʼu Taw kanu manga Taw
a Initimbangʼu Kadenan sa Ikelas
23 Na kanu di pan katawan su kapedsalig kanu Isa al-Masih na su
kasuguan i pegkumpen sa lekitanu gagalu na di pan ʼgkauma su timpu
a makasalig tanu kanu Isa al-Masih. 24 Tembu ba su manga kasuguan a
nia i nabaluy a nakatuludu a makakumpen sa lekitanu gagalu na di pan
pakauma su Masih ka enggu tanu makaluyud sia kanu manga taw a
initimbang a ikelas sia makanggulalan kanu kapedsalig tanu sa lekanin.
25 Na saguna a nakapayag den su kasalig na nakapitas tanu den kanu
pedtuludu a entu a pegkumpen sa lekitanu. 26 Ka sia nakanggulalan
kanu kapedsalig kanu Isa al-Masih na nabaluy kanu den langun a wata
nu Kadenan kagina nalusud kanu den kanu Isa al-Masih. 27 Ka apia
entain i nasalawatan sia kanu Masih na inisangan nin den kanu ginawa
nin su Masih. 28 Na dala den kambidayan nin, magidsan pan i Yahudi
atawa ka dikena-Yahudi, ulipen atawa ka dikena ulipen, babay atawa
ka mama ka naisa den langun sia kanu Isa al-Masih. 29 Na amaika
nalusud kanu den kanu Masih na tupu kanu den nu Ibrahim enggu
pebpusakan kanu den kanu inibpasad. 4 1-2 Na nia ku ba a entu pedtalun sa lekanu, na amaika wata pan su
apia entain a pebpusakan, na gagalu na di pan mauma su timpu a
initandu sa lekanin nu ama nin na nasisita nin pamun su makatuludu
lun apegʼu manga kaaden nin. Na su ʼgkambebetadʼin na mana bun
su ulipen a dala baya-baya nin, apia sekanin pan i kigkuan kanu
langun-langun. 3 Na maitu tanu bun ba gagalu na da pan sabut tanu
kanu bantang na ulipen tanu pamun nu manga adat-betad sia sa dunia.
4 Ugaidʼa nauma den man su timpu a initandu nu Kadenan, tembu
pinasia nin den su Tunggalʼin a pimbata nu babay enggu nasakupʼu
kasuguan 5 ka enggu nin maaun su manga nasakupʼu kasuguan ka enggu
Galasia 3 , 4
Magi NT Final draft.indb 565 3/24/2021 2:51:12 PM
566
t 4:6 su Ruh nu Tunggalʼin Na nia bun ba su Suti a Ruh nu Kadenan enggu su Tunggal sia na su
Isa al-Masih.
tanu mabaluy a wata nu Kadenan. 6 Na kagina ka nabaluy tanu den a
wata nu Kadenan na palalayunen nin den kanu atay tanu su Ruh nu
Tunggalʼin t a su tatap a pedtawag lun sa “Ama, Ama!” 7 Na amaika maitu
na dikena tanu den ulipen. Na kagina ka binaluy tanu den nu Kadenan a
wata nin na isa tanu den kanu pebpusakan nin.
Su Papata kanu manga Taw sa Galasia
8 Na kanu da pan sabutʼu kanu Kadenan na ulipen kanu nu manga
pegkakadenanen. 9-10 Ugaidʼa saguna na nakilala nu den su tidtu
a Kadenan atawa ka nia mapia a kadtalu lun na nakilala kanu den
nu Kadenan. Na ngintu ka ipenggulalan nu pan su galebekan sa
kabpagagama nu manga taw a Yahudi sia kanu manga timpu, kanu
manga gay, kanu manga ulan-ulan enggu kanu manga lagun? Na mana
nu bun pembalinganan su adat-betad sia sa dunia a malubay enggu dala
katagan nin. Ngintu, ʼgkalinian nu menem a maulipen kanu nu entu
ʼbpaluman? 11 ʼGkagilekan aku sa kaawan na katagan su kinapaginapas
ku sa lekanu.
12 Manga lusud ku sa tian, ʼbpangenin ku sa lekanu i saki i
ilingi nu, ka pagidsan ku den man sekanu a dikena-Yahudi a da
masakupʼu kasuguan nu Yahudi. Na da bun pinggula nu sa laki a
dikena mapia kanu nangaipus a timpu. 13 Na katawan nu bun i su
nauna a kinapangusiat ku sa lekanu kanu Mapia a Tutuma na nia
nin nadsabapan na da aku pangengelag. 14 Na apia ka maitu sa mana
nabatalu kanu sabap kanu da ku kapangengelag na dala aku nu a benal
ilusak atawa ka ikias ka makin aku nu pan tinalima sa mapia a mana
bun su malaikatʼu Kadenan atawa ka mana su Isa al-Masih demun. 15 Na
endaw den guna su entu a kinapia na ginawa nu sa laki? Ka saki demun
i makapangimbenal sa entu sa mana bu man ka mapakay a suaten nu
su mata nu kanu entu a timpu ka enggu nu makaenggay sa laki na
pinggula nu den. 16 Ugaidʼa saguna, na ngintu ka nabaluy aku nu den a
kuntela nu sabap kanu kapedtalu ku sa lekanu sa bantang?
17 ʼBpaginapasen kanu nilan man a benal ugaidʼa dikena sa mapia a
kahanda ka nia nilan tangga na makapitas kanu sa laki ka enggu silan
Galasia 4
Magi NT Final draft.indb 566 3/24/2021 2:51:13 PM
567
u 4:22 Mailay i nia sia kanu Manga Awal v 16 sia kanu Kitab Taurat. w 4:22 Mailay i nia sia kanu Manga Awal 21 ayat 1 taman sa 6 sia kanu Kitab Taurat. 4:23 pimbata sia luyud kanu kahanda nu manusia Mailay i nia sia kanu Manga Awal 16 ayat
x 1 taman sa 4 sia kanu Kitab Taurat. y 4:24-25 Su Awrusalim na nia bun ba su Jerusalem sa Israil. 4:26 Mailay i nia sia kanu Inipayag 3 ayat 12; 21 ayat 2 enggu 10 sia kanu Kitab Injil.
i kaunutan nu. 18 Na mapia bun man i kapaginapas amaika mapia i
kahanda lun saleta na maitu ba man i dait a enggulan nu kanu langun
nu timpu na maginapas sa mapia sa dikena bu sa timpu a kaped aku nu.
19 Manga dua na wata, na iling-ilingʼu babay, na mana ku bun sekanu
pembatan pebpaluman a ʼgkalasay na masakit taman sa di pan mailay sa
lekanu ʼbpaluman su uyag-uyagʼu Masih. 20 Na ngin den man i kapia nin u
mana bu man ka pakapagadapa ku sekanu ka makambitiala ku sekanu sa
mapia ka sangat man a ʼgkabulibug aku u panun i katabang ku sa lekanu!
Su Upaman kanu Dua Kataw a Wata nu Nabi Ibrahim
21 Na sekanu a pegkiug papedsakup kanu kasuguan nu Nabi Musa na
edtalu nu kun sa laki u ngintu, ʼgkatuntayan nu bun su kasuguan? 22 Ka
nia man nakadalem kanu kitab na su Ibrahim na aden dua kataw a wata
nin a mama, su sakataw na wata nin kanu ulipen a babay u enggu su
sakataw menem na wata nin kanu aden baya-baya nin a babay. v 23 Na
su wata kanu ulipen a babay na pimbata sia luyud kanu kahanda nu
manusia w ugaidʼa su wata kanu aden baya-baya nin a babay na pimbata
sia luyud kanu inibpasadʼu Kadenan. 24-25 Na su dua kataw a nia a
babay na tuladan nu dua a kapasadan. Na su satiman a kapasadan na su
kapasadan kanu palaw sa Sinai a inenggay kanu Musa lu kanu dalepa
a Arabia. Na si Hagiar i tuladan nu entu a kapasadan kagina sekanin
taman kanu embatan nin na ulipen kagina nia nilan bangsa na ulipen.
Na si Hagiar a nia na tuladan bun nu dalepa a Awrusalimx sa saguna a
timpu. Kagina su taw sa Awrusalim taman kanu manga muliataw nin
na ulipen kanu kasuguan. 26 Ugaidʼa su babay a si Sara a aden baya-baya
nin na tuladan sekanin nu Awrusalim lu sa sulega, y na sekanin i nabaluy
a ina tanu. 27 Ka nia man nakadalem kanu kitab na
“Su seka a bayas a babay a di embata na enggalaw-galaw ka!
Seka a da makagedam sa sakit sa kapembata na lalis ka
den sa kapia na ginawa.
Galasia 4
Magi NT Final draft.indb 567 3/24/2021 2:51:14 PM
568
z 4:27 Ebpun i nia sia kanu Kitab a Inisulatʼu Nabi Isayas 54 ayat 1. Linabitʼu Bulus su nia kagina
kanu entu a timpu na ʼbpagukit sa masenget a su manga taw a Yahudi. 4:30 Mailay i nia sia kanu Manga Awal 21 ayat 10 sia kanu Kitab Taurat.
Kagina apia tinagak ka na kaluma nengka,
na nia pan madakel i mambata nengka kumin
kanu babay a lu bun i kaluma nin.” z
28 Manga lusud ku sa tian, sekitanu na manga wata tanu sia kanu
inibpasad a entu nu Kadenan a mana bun su Iskak. 29 Na mana bun
kanu paganay na su wata a pimbata sia luyud kanu kahanda nu
manusia na ʼbpamungkaidanan nin su Iskak a pimbata sia luyud kanu
Ruh nu Kadenan, na maitu bun ba i ʼgkanggula sa saguna a timpu na
ʼbpamungkaidanan tanu nu manga taw a nasakupʼu kasuguan. 30 Ugaidʼa
nia nakadalem kanu kitab na paawan su ulipen a babay apegʼu wata nin
ka di man dait a makiwalis su wata nu ulipen a babay kanu ipebpusaka
kanu wata nu babay a aden baya-baya nin. a 31 Kagina ka maitu manga
lusud ku sa tian, na dikena tanu wata sia kanu ulipen a babay ka wata
tanu sia kanu aden baya-baya nin a babay. 5 1 Na su baya-baya a nia na inenggay nu Masih sa lekitanu asalʼa
makambaya-baya tanu. Tembu pakabagelʼu i tindegʼu ka da kanu
den a benal mapaulipen ʼbpaluman.
Su Tidtu a Ukit sa Kambaya-baya
2 Tanudi nu! Saki si Bulus a pedtalu demun sa lekanu sa amaika
mapapaletak kanu na inawan nu sa katagan su kinanggihadʼu Masih
kanu ginawa nin. 3 Na edtalun ku menem sa lekanu ʼbpaluman i
apia entain i mapapaletak sabap kanu agama nu manga Yahudi na
makabpaliugat lun su kanggulalan nin kanu langun nu kasuguan. 4 Na
su ʼbpaginapas sa makatimbang sa ikelas sia makanggulalan kanu
kasuguan na inipitasʼin i ginawa nin kanu Masih enggu tinagakʼin su da
idsan nin a limu. 5 Ugaidʼa sekitanu na sia pakanggulalan kanu Suti a
Ruh na nia tanu tindeg na itimbang tanu sa ikelas sabap kanu salig tanu.
Na nia ba i ʼgkapangingapan tanu. 6 Ka apia entain man i naisa sia kanu
Isa al-Masih na dikena den balapantag i napaletak atawa ka dala, ka nia
den balapantag na su kasalig a mailay sia kanu kakalimu.
7 Paganay na mapia gaid i talaguy nu kabpaginugutʼu. Ugaidʼa
entain guna i namba a minelen a nan sa lekanu sa kanggulalan nu
Galasia 4 , 5
Magi NT Final draft.indb 568 3/24/2021 2:51:15 PM
569
b 5:10 Su Mapulu c sia na su Isa al-Masih. 5:14 Ebpun i nia sia kanu Libitikus 19 ayat 18 sia kanu Kitab Taurat.
kanu bantang? 8 Dikena i nan ebpun kanu Kadenan ka sekanin demun
i namili sa lekanu. 9 Na su panduan a di pakatidtu na mana bun i
nia su paidu a pakembang a amaika makasimbul kanu inadum na
makapakembangʼin su langun nu entu. 10 Na pedsalig aku kanu Mapulu b
sa nia nu bu ipamamantag na su ngin bu i inipamandu ku sa lekanu.
Ugaidʼa natatalanged ku i apia entain man i namba a pedtadin a nan sa
lekanu na nanget a masabpetʼin su unga nu entu a galebekʼin.
11 Manga lusud ku sa tian, na amaika saben-sabenal a ibpangusiat ku
pamun su kapapaletak asalʼa taliman nu Kadenan su taw, na ngintu ka
ʼbpamungkaidanan aku nilan pamun? Amaika benal i entu na di nilan den
ikalipunget su kabpangusiat ku pantag kanu kinapatay nu Isa al-Masih
kanu kayu a pinambalawaga. 12 Na namba ka su langun nu pedtadin a
nan sa lekanu ka dikena bu mapapaletak ka makin mapakapun den silan!
Su Kapaguyag-uyag sia kanu Suti a Ruh
13 Manga lusud ku sa tian, pigkahanda nu Kadenan i makambaya-baya
kanu. Ugaidʼa di nu musal su inenggay nin a entu sa lekanu a baya-baya
sa kanu mawag a kiugʼa ginawa ugaidʼa makin nia nu enggula na
ʼgkakalimua kanu sia makanggulalan kanu kadtatabanga nu. 14 Kagina
su langun na kasuguan na naputus bu sa satiman a nia a kasuguan a
“Ikalimu nengka su pedʼengka sa mana bun su kakalimu nengka kanu
ginawa nengka.” c 15 Ugaidʼa tanudi nu, ka amaika mamagukag kanu a
mana manga binatang na mabinasa na uman i isa i pedʼin.
16 Na nia ku madtalu sa lekanu na dait a paguyag-uyag kanu sia
luyud kanu Suti a Ruh. Ka amaika maitu na di nu manggalebek su
kamamanusiay a kiugʼu ginawa nu. 17 Kagina su kamamanusiay a
kiugʼu ginawa na sungkang kanu Suti a Ruh, na su Suti a Ruh menem
na sungkang kanu kamamanusiay a kiugʼa ginawa. Tembu ba di tanu
manggula su apia ngin a kiugʼa ginawa tanu kagina edsungkanga su dua
a nia. 18 Na amaika su Suti a Ruh i pendatu kanu ginawa nu na dikena
kanu sakupʼu kasuguan.
19 Na mapayag a benal i su kamamanusiay a galebek na kadsina,
kaledsikʼa atay, kanguda na ginawa, 20 kasimba kanu balahala,
Galasia 5
Magi NT Final draft.indb 569 3/24/2021 2:51:15 PM
570
kapangalintaw, kaitemʼa atay, kapamagukag, kapangalikud, kakalipunget,
kadsigia sa dikena mapia, kabpipitas, kadsesenggaya, 21 kalaitʼa palangay,
kandalangutan a ʼgkaunutan na kamustakilan taman den kanu ped pan
a mawag a galebek. Na pedtaluan ku menem sekanu ʼbpaluman sa mana
bun kanu kinadtalu ku sa lekanu paganay sa, su taw a maya ba i
penggalebeken nin na di makalusud kanu kapendatu nu Kadenan.
22 Ugaidʼa nia menem unga nu Suti a Ruh na su kakalimu, kapia na
ginawa, kalilintad, katigkel, kapianan, kapia na palangay, katulangedan,
23 kananaw na kambitiala enggu kakumpen kanu ginawa. Na dala kanu
langun nu nia i sungkang kanu kasuguan. 24 Na su langun nu naisa
sia kanu Isa al-Masih na iniunutʼilan den su ginawa nilan apeg den nu
mawag a kiugʼu ginawa nilan sia kanu kinapatay nu Isa al-Masih kanu
kayu a pinambalawaga.
25 Na kagina ka aden den uyag-uyag tanu a da taman nin sia
nakanggulalan kanu Suti a Ruh na dait a maguyag-uyag tanu sia luyud
kanu Suti a Ruh. 26 Di dait a mangguatay nu uman i isa su kapulu nu
muletad, di tanu edsubekaten su ped tanu enggu di tanu pangalikudan. 6 1 Manga lusud ku sa tian, apia entain i mailay nu a nasasat a taw, na
sekanu a pendatuan nu Suti a Ruh na patidtu nu sekanin sa malalanat
demun a ukit. Na pangingati nu bun i di kanu makalalagit masasat.
2 Edtatabanga kanu kanu mangaugat a lidu na ginawa, ka kanu maya ba
a ukit na pakanggulalan nu su inisugu nu Masih. 3 Na amaika aden sa
lekanu i nia nin ʼgkapagitung na balapantag sekanin kumin kanu pedʼin
inunta na dikena bun menem na su entu a taw na pedsalimbuten nin i
ginawa nin. 4 Na ilayn tanu man muna su manga penggalebeken tanu ka
enggu tanu mailay u aden makamamasela tanu kanu ginawa tanu.
Ugaidʼa di tanu den padsulagidan su ginawa tanu kanu ped a taw.
5 Kagina uman i isa sa lekitanu na nakabpaliugat lun su kapananggitʼin
kanu ngin i nakasangan lun a galebekan.
6 Na su ʼbpamandu kanu kadtalu nu Kadenan na dait a umunan
sekanin nu ʼbpamandun nin kanu langun nu ʼgkatalima nin a kapianan.
7 ʼGkambudtudan nu i ginawa nu amaika nia nu kataw na kapagakalan
nu su Kadenan ka apia ngin man i inipamula nu taw na entu bun ba i
masabpetʼin 8 kagina su taw a nia nin inipamula na su kamamanusiay na
nia nin masabpet na su kabinasan. Ugaidʼa su taw a nia nin inipamula
na su ngin i luyud kanu Suti a Ruh na nia nin masabpet na su uyag-uyag
Galasia 5 , 6
Magi NT Final draft.indb 570 3/24/2021 2:51:16 PM
d 6:16 langun pan a ʼbpamaginugut kanu Kadenan Sia sa basa a Grik na su Israilʼu Kadenan a
nia nin maena na su langun nu ʼbpamaginugut kanu Isa al-Masih magidsan pan i Yahudi atawa
ka dikena-Yahudi. Isa bu i nia kanu pidtalu ni Bulus a su manga taw a nalusud den kanu Isa
al-Masih na tupu den nu Ibrahim. Mailay i nia sia kanu nia bun ba a kitab 3 ayat 29.
571
a da taman nin a ebpun kanu Suti a Ruh. 9 Na dait man a di tanu
masemu sa kanggula sa kapianan ka aden bun gay a masabpet tanu
su entu amaika di tanu semangkup. 10 Tembu taman a pakagaga tanu
pamun sa kanggula sa kapianan kanu apia entain na enggulan tanu su
entu, labi den kanu manga suled tanu sa paginugut.
Su Mauli a Papata
11 Iganat sia ba na da ku den isalig i kinasulat ku lun ka saki demun i
sinemulat sa nia. Ilay nu su kasela na batang a inusal ku.
12 Nia man a nan pebpeges sa lekanu sa kapapaletakʼu na su manga
taw a pegkiug pebpagilay sa maliwawaw a kapianan, kagina ʼgkagilekan
silan sa kapamungkaidanan amaika ipangusiatʼilan i aden uyag-uyag
tanu a da taman nin sabap kanu kinapatay nu Masih kanu kayu a
pinambalawaga. 13 Na apia man su manga taw a napaletak na dikena
nilan bun pakanggulalan su langun nu kasuguan. Ugaidʼa pebpegesen
kanu nilan sa kapapaletakʼu asalʼa makamamasela nilan i entu.
14 Ugaidʼa saki na da makamamasela ku nia tabia na su kinanggihadʼu
Mapulu tanu a su Isa al-Masih kanu ginawa nin lu kanu kayu a
pinambalawaga. Kagina sia nakanggulalan kanu pinggula nin a entu
na napukas aku den kanu kasuguan sia sa dunia enggu su kasuguan a
nia na da den katagan nin sa laki. 15 Dikena den balapantag i napaletak
tanu atawa ka dala, ka nia den balapantag na binagu tanu den. 16 Na su
sekanu a ʼbpaguyag-uyag sia luyud kanu nia ba a pidtalu ku na san sa
lekanu su kalilintad enggu su tabangʼu Kadenan a malimu taman den
kanu langun pan a ʼbpamaginugut kanu Kadenan. d
17 Na iganat saguna na di nu den ʼbpelunsani su kamalasayan ku, ka
madakel den i baneg kanu lawas ku a amadan sa kabpaginugut ku kanu
Isa al-Masih.
18 Manga lusud ku sa tian, na san sa lekanu su da idsan nin a limu nu
Mapulu tanu a su Isa al-Masih. Amin.
Wassalam
Galasia 6
Magi NT Final draft.indb 571 3/24/2021 2:51:17 PM
572
Sulat kanu Manga
Taw sa Ipisu
Magi NT Final draft.indb 572 3/24/2021 2:51:18 PM
573
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus a lu pakatumpa kanu lumpukan nu
ʼbpamaginugut kanu Isa al-Masih sa dalepa a Ipisu taman den kanu embala-bala
a dalepa a sakup bun nu Turkey sa saguna a timpu. Na su kinasulatʼi Bulus sa
nia na bilanggu sekanin lu sa dalepa a Ruma sabap kanu paginugutʼin kanu
Masih apeg den nu manga sulatʼin a lu pakatumpa kanu ʼbpamaginugut sa
dalepa a Kulusas enggu dalepa a Pilipi enggu su kinasulatʼin kani Pilimun.
Na nia kahanda ni Bulus kanu kinasulatʼin sa nia na papedtuntayan nin
kanu ʼgkatumpan nu sulatʼin a nia i inenggan silan nu Kadenan sa masela
a palihala a mana su kinaampun kanilan asalʼa makambalingan silan kanu
Kadenan enggu su kinapamili kanilan nu Kadenan a mabaluy a kandatuan nin
sia makanggulalan kanu kinaisa nilan sia kanu Isa al-Masih. Ipebpagilay bun
ni Bulus i nakapitas tanu kanu Kadenan sabap kanu kabaladusan tanu ugaidʼa
sabap kanu limu nu Kadenan na inilipuas tanu nin enggu inenggan tanu nin
sa bagu a uyag-uyag sia kanu kinanggihadʼu Isa al-Masih kanu umulʼin enggu
su kinapambibiag lun ʼbpaluman. Na langun tanu a ʼbpamaginugut kanu Isa
al-Masih na nalipuas tanu atawa ka nakambalingan tanu den kanu Kadenan
dikena sabap kanu galebekan tanu a mapia ka sabap kanu da idsan nin a
limu nu Kadenan. Papedtuntayan bun ni Bulus kanu manga dikena-Yahudi
a ʼbpamaginugut kanu Isa al-Masih i kagina ka naisa den silan sia kanu Isa
al-Masih na isa den silan a pendatuan nu Kadenan a mana bun su manga
Yahudi a ʼbpaginugut kanu Isa al-Masih. Na iling-ilingʼu taw na nia ulu na
su Isa al-Masih enggu nia menem badan na su langun nu ʼbpamaginugut sa
lekanin magidsan i Yahudi enggu dikena-Yahudi.
Ibpangeni-ngeni bun ni Bulus i pagkabagelen silan nu Kadenan sia
makanggulalan kanu Suti a Ruh enggu magedamʼilan su kasela na limu
nu Kadenan kanilan. Na kagina ka nalusud den silan kanu Isa al-Masih na
mapalalayun su kasaumpungʼilan kagina timbang a sakapamilia bu silan sia
kanu Isa al-Masih. Uman i isa na inenggan nu Kadenan sa kapegkagaga a
mausalʼin sia kanu kapangisegʼu ʼbpamaginugut kanu Isa al-Masih. Pidsinantal
bun ni Bulus su pantag kanu ngin i wagib kanu tiwalay, manga lukes enggu
manga wata, ulipen enggu mapulu. Ulian nu entu na nasisita tanu su kelung
a ebpun kanu Kadenan ka dikena tanu pembunua sa matakapala ka nia tanu
man pakambunua na su bagelʼu di ʼgkangailay a mana su bagelʼu manga saitan.
Magi NT Final draft.indb 573 3/24/2021 2:51:18 PM
574
Su Salam 1 1 Salam sa lekanu. Su nia a sulat na ebpun sa laki a si Bulus a sinugu
nu Isa al-Masih sia luyud kanu kahanda nu Kadenan. San i nia
pakatumpa sa lekanu a manga taw sa Ipisu a ʼbpamaginugut kanu Isa
al-Masih a nasuti sabap sa lekanin. 2 San sa lekanu su da idsan nin a
limu enggu su kalilintad a ebpun kanu Ama tanu a su Kadenan enggu
kanu Mapulu tanu a su Isa al-Masih.
Su Palihala a dikena Matakapala
a sia Nakanggulalan kanu Isa al-Masih
3 Su Kadenan a Ama nu Mapulu tanu a su Isa al-Masih a Kadenan
nin bun na sangat a pebpugin. Na pinalihalan tanu nin kanu langun nu
embalangan na palihala a dikena matakapala a ebpun sa sulega a sia
luyud kanu Suti a Ruh nin. Na pinggula nin i entu sabap kanu kinaisa tanu
kanu Masih 4 ka unan pan nu kinapangaden kanu dunia na pinamili tanu
nin den sia kanu Isa al-Masih ka enggu tanu maikelas enggu di katilan sia
kanu adapan nin. Sabap kanu limu nu Kadenan 5 na pigkahanda nin kanu
paganay pan i mabaluy tanu a manga wata nin sia makanggulalan kanu
Isa al-Masih sia luyud kanu kahanda nin a pakasuat sa lekanin. 6 Dait a
benal a pugin su Kadenan kanu da idsan nin a limu nin a inenggay nin sa
lekitanu sa maluwag sia kanu kinaisa tanu kanu kaisa-isa nin a ipegkalimu
nin. 7 Na sia kanu kinaisa tanu sa lekanin na naaun tanu sia nakanggulalan
kanu kinatuga nu lugu nin. Naampun su manga kabaladusan tanu
sia luyud kanu da idsan nin a limu nu Kadenan a di ʼgkapupus. 8 Na
ʼbpamelapay su kinaenggay nin sa entu sa lekitanu. Na sia kanu tidtu-tidtu
a ilemu nin enggu katuntay 9 na inipayagʼin sa lekitanu su nakapagena a
kahanda nin sia luyud kanu ngin i pakasuat sa lekanin a pigkahanda
nin sia kanu Isa al-Masih. 10 Na nia nin kahanda na u mauma den su
timpu a katalutup kanu langun-langun, na saumpungen nin su langun
na pinangaden nin kanu langit enggu lupa a nia lun endatu na su Masih.
11 Na napamili kami a taw nu Kadenan sia nakanggulalan kanu kinaisa
nami kanu Isa al-Masih. Na kanu paganay pan na pigkahanda den i entu
nu Kadenan a penggula kanu langun-langun sia luyud kanu ngin i kiugʼin.
12 Na nia nin kahanda na mapugi sekanin kanu kasela nu kapegkagaga
nin sabap sa lekami a nauna sinemalig kanu Masih. 13 Na maitu kanu
Ipisu 1
Magi NT Final draft.indb 574 3/24/2021 2:51:19 PM
575
bun ba, guna nu makineg su bantang a katigan a su Mapia a Tutuma a
makapalipuas sa lekanu taman sa naginugut kanu kanu Isa al-Masih na
inenggay nu Kadenan sa lekanu su Suti a Ruh a mana bun su inibpasadʼin.
Na namba i tanda sa sekanin den i kigkuan sa lekanu. 14 Na inenggay nin
i entu a pamagel tanu sa inggay nin sa lekitanu su ipebpusaka nin
kanu gay a katalutupʼin kanu kabpelipuasʼin sa lekitanu a manga taw
nin. Na pugin su Kadenan kanu kasela nu kapegkagaga nin!
Su Pangeni-ngeni ni Bulus
15 Na sabap kanu entu enggu su kinakineg ku pantag kanu kapedsaligʼu
kanu Isa al-Masih a Mapulu enggu su kapegkalimu nu kanu langun na
nasuti sabap sa lekanin 16 na tatap aku pedsukul-sukul kanu Kadenan
enggu ibpangeni-ngeni ku 17 i su *Kadenan a Ama tanu a Barakat sa
Langun a Kadenan nu Mapulu tanu a su Isa al-Masih na enggan kanu
nin sa ilemu a ebpun kanu Suti a Ruh enggu ipayagʼin sa lekanu u entain
sekanin ka enggu nu sekanin katawan sa tidtu-tidtu. 18 Ibpangeni-ngeni
ku bun i bukatan nu Kadenan su pamusungan nu ka enggu nu katuntayan
sa mapia su inam kanu kinapamili nin sa lekanu enggu ngin i kasela nu
palihala a inibpasadʼin kanu manga taw a nasuti sabap kanu Isa al-Masih.
19 Na ibpangeni-ngeni ku i patuntayan nin sa lekanu u ngin i dala idsan
nin a kabarakatʼin a makadtabang sa lekitanu a ʼbpamaginugut. Isa bu i
nia kanu kabarakat a inusalʼin 20 kanu kinapambibiagʼin ʼbpaluman kanu
Isa al-Masih enggu su kinapaayan nin lun sia kanu kawanan nin lu sa
sulega. 21 Inipulu nin su Isa al-Masih kanu langun nu pegkamal enggu
langun nu aden manga bagelʼin a di ʼgkangailay taman sa inenggay nin
lun su ingala a da makalawan lun i kapulu nin sa dikena bu sa saguna
a timpu ka taman sa taman. 22 Binaluy sekanin a pegkakataw kanu
langun-langun enggu sinanganan sa kapanguluan nin su langun-langun
sia kanu umpungan nu ʼbpamaginugut 23 a iling-ilingʼu taw na entu ba
i timbang a badan nu Isa al-Masih enggu ʼbpelangkap su ngin i aden sa
lekanin kanu entu a badan nin a su umpungan nu ʼbpamaginugut taman
den kanu langun nu pinangaden.
Su Bagu a Uyag-uyag sia kanu Isa al-Masih 2 1 Na kanu paganay na timbang a minatay kanu sabap kanu
manga kapedsungkangʼu enggu kanu manga kabaladusan nu.
Ipisu 1 , 2
Magi NT Final draft.indb 575 3/24/2021 2:51:20 PM
576
a 2:2 Su Saitan a datu nu di ʼgkangailay sia sa basa a Grik na su pendatu kanu aden bagelʼin
b kanu kawang-kawangan. 2:11 Pedtawagen kanu sa dikena paletak Nia nin maena na pedtawagen kanu sa dikena
taw nu Kadenan. Madakel pan i kasabutan tanu makapantag kanu paletak sia kanu Maena nu
Mangadalem a Kadtalu kanu Kitab sia mailay kanu kapupusan nu nia a kitab.
2 Nia nu inunutan na su ukitʼu manusia a kaduduniay enggu nia nu
pinaginugutan na su kiugʼu Saitan a datu nu di ʼgkangailay. a Sekanin
bun i pendatu kanu pamusungan nu manga taw a di ʼbpamaginugut
kanu Kadenan. 3 Na langun tanu na maitu tanu bun ba kanu paganay,
nia tanu bun ʼbpaginugutan na su kamamanusiay a kiugʼu ginawa,
penggulan tanu su mawag a ʼgkagkahanda tanu enggu ʼgkapagitung
tanu. Na sabap sa nakaandang i entu sa lekitanu na mana bun su ped
a taw na nalusud tanu kanu nanget a lipungetʼu Kadenan. 4 Ugaidʼa
sabap kanu ʼbpamelapay a limu nu Kadenan enggu su da idsan nin a lat
a nanamʼin sa lekitanu 5 na pinambibiag tanu nin ʼbpaluman kapedʼu
Isa al-Masih kanu timbang a kinapatay tanu sabap kanu kinasungkang
tanu sa lekanin. Na inilipuas tanu nin sabap kanu da idsan nin a limu
nin. 6 Na sia kanu kinaisa tanu kanu Isa al-Masih na nakaunut tanu
kanu kinapambibiag lun ʼbpaluman nu Kadenan taman sa nalusud
tanu kanu kinapaayan lun lu sa sulega. 7 Na pinggula nin i entu ka
enggu nin makapailay sia kanu mangauma pan a timpu su da idsan
nin a ʼbpamelapay a limu nin enggu su kapianan nin sa lekitanu sia
nakanggulalan kanu Isa al-Masih. 8 Ka inilipuas tanu nin sabap kanu da
idsan nin a limu nin sia nakanggulalan kanu kapedsalig tanu. Dikena
i nia sabap kanu ngin i pinggula tanu ka saben-sabenal a su Kadenan i
minenggay lun i nia sa lekitanu 9 ka amaika maitu na di makadsandagʼu
uman i isa i sabap i entu kanu kapegkagaga nin. 10 Ka sekanin mismu i
nangaden sa lekitanu ʼbpaluman sia kanu kinaisa tanu kanu Isa al-Masih.
Na pinggula nin su entu ka enggu tanu kaunutan su manga mapia a
pigkahanda nin sa lekitanu kanu nangauna pan a timpu.
Su Kinaisa nu Yahudi enggu Dikena-Yahudi sia kanu Isa al-Masih
11 Na kagina ka maitu na su sekanu a pimbata a dikena-Yahudi na
nia nu ʼgkakalendem na u ngin kanu kanu paganay. Pedtawagen kanu
sa dikena paletak b nu manga taw a pedsandag sa napaletak silan a su
manga Yahudi. (Ugaidʼa nia nin kabantang na su kapebpaletakʼilan
Ipisu 2
Magi NT Final draft.indb 576 3/24/2021 2:51:21 PM
577
c 2:13 Su lugu nu Isa al-Masih na nia ba i kinanggihadʼin kanu umulʼin asalʼa maampun su
d kabaladusan tanu. 2:17 Su nadtalu a nakatangka kanu Kadenan na su manga dikena-Yahudi enggu su nadtalu a
masupeg kanu Kadenan na su manga taw a Yahudi. Naalung i nia ba nu Nabi Isayas a mailay
sia kanu Kitab a Inisulatʼu Nabi Isayas 57 ayat 19.
na adat bu i entu a penggulan kanu lawasʼilan.) 12 Na kanu paganay a
entu na di nu pan katawan su Isa al-Masih. Da kanu pamun masakupʼu
manga kapasadan a inibpasadʼu Kadenan kagina dikena kanu lusud
kanu manga taw nin a Israil. Na ʼbpaguyag-uyag kanu sia sa dunia sa
da inamʼin ka da pan sabutʼu kanu Kadenan. 13 Ugaidʼa saguna, na sia
kanu Isa al-Masih na su sekanu a nakatangka kanu Kadenan paganay
na nakasupeg kanu den sia nakanggulalan kanu lugu nu Isa al-Masih. c
14 Na sekanin demun i napapamagayun sa lekitanu, sekanin i napapagisa
kanu Yahudi enggu dikena-Yahudi. Iniawa nin su kaitemʼa atay nilan
a mana lending a nakapagelet a sabapan na kinabpitasʼu duakambala a
entu. 15 Ka sia nakanggulalan kanu kinanggihadʼin kanu umulʼin na
inawan nin sa bisa su pangitaban nu manga Yahudi a nia nin dalem na
embalang-balang a kasuguan nilan ka enggu mabaluy su duakambala
a entu sa mana bagu a pinangaden sia sa lekanin. Na kanu maya
ba a ukit na naaden su kapamagayun. 16 Na sia bun nakanggulalan
kanu kinapatay nu Isa al-Masih kanu kayu a pinambalawaga na
nakapambalingan nin kanu Kadenan su duakambala a entu ka inisa nin
silan a mana sakabadan bu sia kanu Kadenan taman sa iniawa nin su
kaitemʼa atay nilan. 17 Na sinemia su Isa al-Masih ka inipangusiatʼin
su Mapia a Tutuma makapantag kanu kapambalingan kanu taw a
nadtalu a nakatangka kanu Kadenan d enggu kanu manga nadtalu
a masupeg kanu Kadenan. 18 Sabap kanu Isa al-Masih na isa bu i
kapegkasupeg tanu kanu Ama tanu a su Kadenan sia makanggulalan
kanu kaisa-isa nin a Ruh nu Kadenan.
19 Na nia nin maena na dikena kanu den salakaw kanu manga taw
nu Kadenan ka kaped kanu den kanu manga nasuti sabap kanu Isa
al-Masih enggu nalusud kanu den kanu manga taw nin. 20 Na sekitanu
a ʼbpamaginugut na mana tanu walay, na nia tanu palaus na su manga
sinugu nu Isa al-Masih enggu su manga nabi. Na su Isa al-Masih
i udsadan nu palausʼu walay a balapantag sa langun. 21 Sekanin i
papegkapeta kanu langun nu edsiap-siapan nu walay enggu sekanin bun
Ipisu 2
Magi NT Final draft.indb 577 3/24/2021 2:51:21 PM
578
e 2:22 Su pegkalebenan nu Kadenan na dikena i nia walay, ka nia ba su umpungan nu
ʼbpamaginugut.
i papegkaulad kanu entu taman sa mabaluy a Suti a ʼBpagagaman kanu
Mapulu. 22 Na sabap sa nalusud kanu den kanu Isa al-Masih na isa kanu
den kanu papegkakapetan a entu a su pegkalebenan nu Kadenan e sia
makanggulalan kanu Ruh nin.
Su Kahanda nu Kadenan kanu manga Dikena-Yahudi 3 1 Na sabap sa entu, na saki a nia a si Bulus a nabilanggu sabap
kanu kabpangusiat ku makapantag kanu Isa al-Masih sia kanu
kapianan nu a manga dikena-Yahudi na ibpangeni-ngeni ku sekanu.
2 Saben-sabenal i nakinegʼu den su pantag kanu kinasaligʼu Kadenan
sa laki sa kapayag kanu da idsan nin a limu nin sa lekanu. 3 Na sia
nakanggulalan kanu kinapayag sa laki nu Kadenan na pinakatawan nin
sa laki su nakapagena a kahanda nin a mana bun su nalabit ku a entu sa
lekanu. 4 Na kanu kabatia nu kanu nalabit ku a entu na katawan nu u
ngin i kadalemʼu katuntay ku kanu nakapagena a kahanda pantag kanu
Masih. 5 Na dala i nia makapayag kanu manga nangauna a manga taw
ugaidʼa saguna na inipayag den kanu manga pinamili a sinugu nu Isa
al-Masih enggu kanu manga nabi sia nakanggulalan kanu Suti a Ruh.
6 Na su nakapagena a nia a kahanda nu Kadenan na lusud su manga
dikena-Yahudi kanu manga pebpusakan nu Kadenan enggu mana
sakabadan bu silan sia kanu Kadenan. Lusud silan kanu inibpasadʼu
Kadenan sabap kanu kinaisa nilan kanu Isa al-Masih sia nakanggulalan
kanu Mapia a Tutuma.
7 Na sabap kanu da idsan nin a entu a limu nu Kadenan a inenggay
nin sa laki na sia nakanggulalan kanu kabarakatʼin na binaluy aku nin
a makapangusiat kanu Mapia a Tutuma. 8 Na apia saki i mababa den
sa langun kanu ʼbpamaginugut na inikalimu aku nu Kadenan sa
kinasangan nin sa laki sa kapangusiat ku kanu manga dikena-Yahudi
pantag kanu da kapegkapupusʼin a palihala sia kanu Isa al-Masih.
9 Inisangan nin bun sa laki su kapatuntay ku sa mapia kanu langun
nu manga taw kanu nakapagena sa nauget den a gay a kahanda nu
Kadenan a nangaden kanu langun-langun. 10 Na nia nin kahanda
sa kinasangan nin sa laki sa entu na asalʼa sia makanggulalan kanu
Ipisu 2 , 3
Magi NT Final draft.indb 578 3/24/2021 2:51:23 PM
579
f 3:14 Na entu ba i sabapʼin Na mailay i nia kanu nangaipus a ayatan kanu nia bun ba a kitab.
umpungan nu ʼbpamaginugut na kaimamanan nu langun nu di
ʼgkangailay a pegkamal enggu aden manga bagelʼin su ilemu nu Kadenan
a ʼgkapayag sa madakel a ukit. 11 Na iganat pan sa ganatan na kahanda
den i entu nu Kadenan. Na tinuman nin den i entu sia nakanggulalan
kanu Mapulu tanu a su Isa al-Masih. 12 Na kagina ka nalusud tanu sa
lekanin na makasupeg tanu den kanu Kadenan sa dala geda-geda nin
sia makanggulalan kanu kapedsalig tanu kanu Isa al-Masih. 13 Tembu
ʼbpangenin ku sa lekanu i di nu mapagkalubay i manggiginawa nu sabap
kanu kamalasayan a ʼgkatala ku saguna sabap sa lekanu ka lekanu i nia
ba a kapianan.
Su Kabpangeni-ngeni ni Bulus kanu manga Taw sa Ipisu
14 Na entu ba i sabapʼin f i pedsugiud aku ʼbpangeni-ngeni sa
lekanu kanu Ama tanu a su Kadenan 15 a nabpunan nu langun nu
sakambinabatan sia sa dunia taman den kanu langun nu aden lu sa
sulega. 16 Na ibpangeni-ngeni ku i sia luyud kanu da kapegkapupusʼin a
palihala nu Kadenan na pagkabagelen nin su atay nu sia makanggulalan
kanu Suti a Ruh nin 17 taman sa mapalalayun kanu atay nu su Masih sia
makanggulalan kanu kasaligʼu sa lekanin. Na endalig enggu metu sa
lekanu su limu 18 ka enggu nu katuntayan sa tidtu-tidtu apegʼu ped pan
a sinuti u endaw taman atawa ka ngin i kaulad enggu kadalemʼu 19 limu
nu Masih a di magaga magitungʼu manusia ka enggu talutup sa lekanu
su kaikelasan nu Kadenan.
20-21 Na kanu Kadenan su pugi taman sa taman sabap kanu langun
nu penggulan nin sia kanu umpungan nu ʼbpamaginugut a sia
pakanggulalan kanu Isa al-Masih. Sekanin i pakagaga ʼbpangenggay
kanu lawan pan kanu ngin i ʼbpangenin tanu atawa ka ʼgkangguniat
tanu sia makanggulalan kanu kabarakatʼin a sia sa lekitanu. Amin.
Su Kinaisa nu ʼBpamaginugut sia kanu Isa al-Masih 4 1 Kagina ka maitu na saki a nia a nabilanggu sabap kanu
kabpangusiat ku pantag kanu Mapulu tanu a su Isa al-Masih
na ʼbpangenin ku sa lekanu sa tidtu-tidtu i paguyag-uyag kanu sa
ukit a kapaguyag-uyagʼu taw a pinamili nu Kadenan. 2 Dait a aden sa
Ipisu 3 , 4
Magi NT Final draft.indb 579 3/24/2021 2:51:24 PM
580
g 4:8 Ebpun i nia sia kanu Manga Sengal 68 h ayat 18 sia kanu Kitab Zabur. 4:9 nangalimbaba muna sia sa lupa Nia kapagitungʼu ped a alim na dikena bu sia sa lupa
i nangalimbaba ka taman den kanu dalepa nu namamatay sa didalemʼa lupa. j 4:10 Su sekanin sia a nalabit na su Isa al-Masih. 4:13 Su Tunggalʼu Kadenan sia na nia ba su Isa al-Masih.
lekanu su kababa na ginawa, kananaw na kambitiala, katigkel enggu
kadtutuntaya sa aden kagkakalimua nin. 3 Paginapasʼu i mapalalayun
nu su kapamagisa-isa a ebpun kanu Suti a Ruh sia makanggulalan kanu
kapaguyag-uyagʼu sa malilintad a pakasaumpung sa lekanu. 4 Ka mana
bun su kinabaluy sa lekitanu a ʼbpamaginugut sa sakabadan bu enggu
isa bu i Suti a Ruh a natalima tanu na maitu bun ba na isa bu i inam
tanu sa kanu kinapamili sa lekitanu nu Kadenan. 5 Isa bu i Mapulu tanu,
isa bu i salig tanu enggu isa bu i inisalawat sa lekitanu. 6 Isa bu i
Kadenan tanu a Ama tanu langun. Sekanin i pegkakataw sa lekitanu
langun, su galebekʼin na sia pakanggulalan kanu apia entain sa lekitanu
enggu lalayun sekanin sia sa lekitanu.
7 Na uman i isa sa lekitanu na inenggan sa kapegkagaga sia luyud
kanu ngin i inenggay nu Masih. 8 Na nakadalem i nia sia kanu kitab a
“Kanu kinapangimpulu nin na aden inenggay nin kanu
manga taw nin enggu pidtapikʼin su nangataban nin.” g
9 Na entu pan ka nadtalu a “nangimpulu sekanin” na nia nin maena
na nangalimbaba muna sia sa lupa. h 10 Na su sekanin i a entu a
nangalimbaba na sekanin bun mismu su nangimpulu lu kanu pulu
pan nu langit asalʼa masakupʼin su sakadunia. 11 Na inenggan nin sa
kapegkagaga su uman i isa, su ped na binaluy nin a mapanunugu nin,
su ped menem na binaluy nin a nabi a makapayag kanu kadtalu
nin, su ped na binaluy nin a makapayapat kanu Mapia a Tutuma, su
ped na binaluy nin a makatiakap kanu umpungan nu ʼbpamaginugut
enggu makapamandu kanu kadtalu nu Kadenan. 12 Na pinggula nu Isa
al-Masih su entu ka enggu maadil su manga nasuti sa kanggalebek sia
sa lekanin ka enggu ʼgkabagel su iniupaman sa badan nu Isa al-Masih
a su umpungan nu ʼbpamaginugut. 13 Na amaika maitu na maisa tanu
sia kanu salig tanu enggu katuntayan sa mapia u entain su Tunggalʼu
Kadenan j asalʼa ʼgkatua tanu sa paginugut taman sa talutup i kailing
tanu kanu Masih. 14 Na amaika maitu na dikena tanu den mana
wata a manaut a malemu kapagakalan a mana su laun a apia endaw
Ipisu 4
Magi NT Final draft.indb 580 3/24/2021 2:51:24 PM
581
masugatʼu sambel na lu menem makabayug. Na di tanu den kadulatan
atawa ka kapagakalan nu manga taw a tagakalen kanu panduan nilan
a di pakatidtu 15 ka makin nia tanu enggulan na edtalu sa bantang sa
ukit a aden kakalimu nin. Na kanu maya ba a ukit na ʼgkatua tanu sa
paginugut taman sa nia tanu kailingan kanu langun nu galebek tanu
na su Isa al-Masih a ulu tanu. 16 Na sabap sa lekanin na pegkasela
su badan a pinagkakapeta nin atawa ka pinadsusumpatʼin su manga
embuku-bukuan enggu ugat a papegkabagel kanu edsiap-siapan nu
badan. Na sia kanu kadtabedʼu uman i edsiap-siapan nu badan na
ʼgkabagel su badan a su umpungan nu ʼbpamaginugut sia makanggulalan
kanu kagkakalimua tanu.
Su Kambagu sia kanu Isa al-Masih
17 Na sia kanu bagel a inenggay nu Mapulu sa laki na ipebpaliugat ku
sa lekanu i da kanu den maguyag-uyag a mana su kapaguyag-uyagʼu
manga taw a di ʼbpamaginugut kanu Kadenan. Ka su nia a manga taw
na da katagan nin su ukit a kapagitungʼilan 18 enggu naawan silan na
katuntay kanu ngin i mapia. Da silan makaamung kanu uyag-uyag
a ibpagenggay nu Kadenan sabap kanu kada na sabutʼilan enggu su
kategasʼu pamusungan nilan. 19 Naawan den silan na kaya taman sa nia
nilan bu kalinian enggula na su kanguda na ginawa enggu da den pinda
nin i kapenggula nilan sa embalang-balang a maledsik a galebek. Na
kabpapangilay na ginawa nilan a benal su entu.
20 Ugaidʼa sekanu na dikena maitu i nasabutan nu kanu Masih. 21 Na
ʼgkadsisigulu ku i nakinegʼu den su makapantag kanu Isa al-Masih taman
sa napamandu kanu kanu entu sia luyud kanu bantang a sia sa lekanin.
22 Na nia inipamandu makapantag kanu danden a ukit a uyag-uyagʼu na
dait a luwasen su andang a ula-ula nu a nabinasa den sabap kanu manga
kiugʼa ginawa nu a pakapasibay sa lekanu. 23 Dait a ipabagu nu su ukit
a kapagitungʼu 24 ka nia nu isangan na su bagu a ula-ula a pinangaden
sia luyud kanu alung-alungʼu Kadenan a ikelas enggu matidtu sia luyud
kanu bantang.
25 Kagina ka maitu na tagaken tanu den su kabudtud ka nia tanu bu
kambitiala kanu ped tanu na bantang kagina mana tanu bun sakabadan.
26 Na amaika malipunget kanu na ingati nu i makandusa kanu. Di nu
mapasaut sa kasedepan na senang su lipungetʼu 27 enggu di nu menggi
Ipisu 4
Magi NT Final draft.indb 581 3/24/2021 2:51:25 PM
582
sa ukit su Datu na Giadsal sa masasat kanu nin. 28 Su tanegkawn na
di den manegkaw ka makin mamantiali sa mapia ka enggu aden bun
makadtabangʼin kanu manga pakanasisita. 29 Da kanu edtalu sa apia
ngin a mawag ka nia nu bu edtalu na endaw bu i makadtabang enggu
makagkabagel ka entu ba i makagkapia kanu ʼbpamakikineg. 30 Di nu
menggi sa lidu na ginawa su Suti a Ruh nu Kadenan a inenggay nin
sa lekanu a tanda sa nalusud kanu den kanu Kadenan taman kanu
gay a matalutup den su kinalipuasʼin sa lekanu. 31 Iawa nu su sakitʼa
ginawa, su lipunget, su kapegkagkaga enggu su kapanila-tila taman den
kanu langun na mawag pan a kahanda kanu pedʼu. 32 Ka makin nia nu
enggula na pagkapia nu i palangay nu enggu lati nu sa nanam i uman i
isa sa lekanu. Pamagampuna kanu a mana su kinaampun nu Kadenan sa
lekanu sia nakanggulalan kanu Isa al-Masih. 5 1 Na kagina ka maitu na sabap sa nabaluy kanu den a wata nu Kadenan
a ipegkalimu nin, na nia nu unuti na su ukitʼin. 2 Paguyag-uyag kanu
sa aden kagkakalimua nin kanu uman i isa a mana bun kanu kinakalimu
nu Masih sa lekitanu ka ininggihadʼin su umulʼin sabap sa lekitanu a mana
mamut a kurban kanu Kadenan a sangat a ʼgkasuatan nin.
Su Kapaguyag-uyag sia Luyud kanu Malinawag
3 Na nia wagib sa lekanu na di kanu katilan sa kadsina a galebek
atawa ka apia ngin a maledsik a galebek atawa ka subela-subela a
kapaginagkay kagina dikena i entu pakadait kanu taw a nasuti sabap
kanu Isa al-Masih. 4 Di bun dait a makineg sa lekanu su katalampasa
enggu da katagan nin a manga bitiala atawa ka kandadamangias sa
dikena mapia ka nia dait a makineg sa lekanu na su kadsukul-sukul
kanu Kadenan. 5 Ka katawan nu a benal i su manga taw a pedsina atawa
ka maledsik i galebekʼin enggu su di mangasukul na di malusud kanu
kapendatu nu Kadenan enggu kanu Masih. Na timbang a pedsimba sa
balahala su taw a di masukul. 6 Na di nu semuguti i makapasibay kanu
nu apia entain a mategel demawa kanu manga maitu ba a galebekan
a dikena mapia. Kagina sabap kanu manga maitu ba a galebekan na
makatingguma su lipungetʼu Kadenan kanu apia entain a pedsungkang
sa lekanin. 7 Tembu da kanu temampung kanu maitu ba a manga taw.
8 Ka kanu paganay na su uyag-uyagʼu na sia sa kalibutengan ugaidʼa
saguna na migkalinawag den su uyag-uyagʼu sia kanu Mapulu a su Isa
Ipisu 4 , 5
Magi NT Final draft.indb 582 3/24/2021 2:51:26 PM
583
k 5:19 Su Manga Sengal sia a nalabit na sengal a inisulatʼu Nabi Daud enggu su ped pan a
pasusulat. Mailay i nia sia kanu Kitab Zabur.
al-Masih. Na paguyag-uyag kanu a mana kanu manga taw a sia naluyud
kanu kalinawagan. 9 Kagina nia unga nu kalinawagan na langun na
mapia, kaikelasan enggu katidtu. 10 Na paganadi nu sa mapia u ngin
i makasuat kanu Kadenan a Mapulu. 11 Da kanu magigiamung kanu
da katagan nin a galebekan a naluyud kanu kalibutengan, ka nia pan
mula na makin nu ipayangas su entu. 12 Ka apia su kalabit lun bu su
ibpamagena a galebekan nilan na makaya den a benal. 13 Ugaidʼa langun
man na katayawan na malinawag na mapayangas sa mapia 14 kagina su
malinawag i pakagkaliwanag kanu langun-langun. Tembu nadtalu i
“Seka a nan a pedtulug na gedam ka,
embangun ka kanu lebengʼengka,
ka makatayaw sa leka su Masih.”
15 Na pangingati nu sa mapia su ukitʼu kapaguyag-uyagʼu sa di
makaluyud kanu manga taw a di mamakatuntay, ka lu makaluyud kanu
manga taw a mamakatuntay sa mapia. 16 Pamakuti nu su kanggula nu sa
mapia ka dikena den mapia i timpu saguna. 17 Kagina ka maitu na di nu
ʼbpagilingi su manga taw a di mamakatuntay ugaidʼa nia nu tuntayi na
su ngin i kahanda nu Mapulu.
18 Da kanu pendalangutan ka makabinasa i nia kanu uyag-uyagʼu.
Makin nia nu palangkap sa lekanu na su Suti a Ruh. 19 Na sia kanu
kadtatagapeda nu na edsengal kanu kanu Manga Sengal k taman kanu
ped pan a sengal sa kapugi kanu Mapulu sa senep sa atay. 20 Na kanu
apia ngin a manggula na tatap kanu edsukul-sukul kanu Ama tanu a
su Kadenan sia makanggulalan kanu ingala nu Mapulu tanu a su Isa
al-Masih 21 enggu ibaba nu i ginawa nu kanu uman i isa sa lekanu sabap
kanu kabpagadatʼu kanu Isa al-Masih.
Su Papata kanu ʼGkalumaya
22 Sekanu a manga babay na ibaba nu i ginawa nu kanu manga
kaluma nu sa mana nia nu bun ʼbpangalimbaban kanu ginawa nu na su
Mapulu tanu a su Isa al-Masih. 23 Kagina su mama na sekanin su ulu nu
kaluma nin a mana bun su Masih a ulu nu umpungan nu ʼbpamaginugut
a iniupaman kanu badan nin enggu sekanin mismu i ʼbpamelipuas
Ipisu 5
Magi NT Final draft.indb 583 3/24/2021 2:51:26 PM
584
l 5:31 Ebpun i nia sia kanu Manga Awal m 2 ayat 24 sia kanu Kitab Taurat. 6:3 makapaguyag-uyag kanu sa mauget Mailay i nia sia kanu Kinaliu 20 ayat 12 enggu
Diutirunumi 5 ayat 16 sia kanu Kitab Taurat.
kanu entu. 24 Na mana bun su kabpangalimbaba nu umpungan nu
ʼbpamaginugut kanu ginawa nilan kanu Masih na maitu kanu bun ba a
manga babay, dait a ipangalimbaba nu i ginawa nu kanu manga kaluma
nu sa kanu apia ngin.
25 Na sekanu menem a manga mama na ikalimu nu su kaluma nu sa
mana bun su kapegkalimu nu Masih kanu umpungan nu ʼbpamaginugut.
Ininggihadʼin i umulʼin sabap kanu umpungan nu ʼbpamaginugut 26 ka
enggu masuti sa ukit a kalimpiu nin kanu umpungan nu ʼbpamaginugut
sia kanu kadtalu nu Kadenan a mana tanu nin penggagasan sa ig. 27 Na
pinggula nin su entu ka enggu nin makaadap sa lekanin su umpungan
nu ʼbpamaginugut sa ikelas a dala mailay nengka lun a budseng atawa
ka apia ngin a maledsik ka nia nengka lun mailay na kasuti enggu dala
tila nin. 28 Tembu ba sekanu a manga mama na wagib a ikalimu nu su
kaluma nu sa mana bun su kakalimu nu kanu ginawa nu ka su mama
a ipegkalimu nin su kaluma nin na mana nia nin bun ipegkalimu na su
ginawa nin. 29 Ka dala man taw a di nin kalilinian i badan nin ka nia pan
mula na uyagen nin sa mapia taman sa ʼbpia-pianan nin sa mana bun kanu
kapebpia-pia nu Masih kanu umpungan nu ʼbpamaginugut 30 ka timbang a
sakabadan tanu nin bu. 31 Entu ba i sabapʼin ka pitasen nu mama su ama
nin enggu su ina nin ka idtampungʼin su kaluma nin sa mana sakabadan
bu silan. l 32 Na su nia ba a nakapagena paganay a inipayag den na sangat
i kabalapantagʼin ka pantag i nia kanu Masih enggu kanu umpungan nu
ʼbpamaginugut. 33 Ugaidʼa apia ka maitu na nakawagib sa lekanu a manga
mama i ikalimu nu su kaluma nu sa mana bun kanu kakalimu nu kanu
ginawa nu. Na su babay menem na wagib a pagadatan nin su kaluma nin.
Su Papata kanu manga Wata enggu kanu manga Lukes 6 1 Sekanu a manga wata na paginuguti nu su manga lukesʼu ka
nia ba man i wagib sia kanu Mapulu a su Isa al-Masih. 2 Pagadati
nu su ama nu enggu su ina nu. Ka nia ba man i muna-muna a
kasuguan a aden pasad lun a 3 “Mapia i manggula-ula nengka enggu
makapaguyag-uyag ka sa mauget.” m
Ipisu 5 , 6
Magi NT Final draft.indb 584 3/24/2021 2:51:27 PM
n 6:4 Su manga lukes na nia nin maena sa basa a Grik na manga ama.
585
4 Sekanu menem a manga lukes, n na da kanu enggula sa punan a
ikasakitʼa ginawa nu wata nu. Makin nia nu enggula na pagkasela nu
silan sa nia nu papaganadi kanilan enggu ipamandu kanilan na su ngin
i sia luyud kanu Mapulu.
Su Papata kanu manga Ulipen enggu kanu manga Mapulu
5 Sekanu menem a manga ulipen na pagadati nu enggu paginuguti
nu sa senep sa atay su nadtalu a mapulu nu sa mana bun nia nu
ʼbpaginugutan na su Masih. 6 Paginuguti nu silan sa dikena bu kanu
timpu a ʼgkailay kanu nilan asalʼa mapia i kailay nilan sa lekanu ka
paginuguti nu silan a isa kanu a ulipen nu Masih a ʼbpaginugutan nin
su ngin i kahanda nu Kadenan sa senep sa atay. 7 Enggalebek kanu sa
aden kagalaw nu ginawa nu sa mana nia nu bun penggalebekan na
su Mapulu a su Isa al-Masih, dikena su manusia. 8 Kagina katawan nu
man i pembalasan nu Mapulu su apia entain a taw sa kanu apia ngin i
penggulan nin a mapia, magidsan pan i ulipen atawa ka dikena. 9 Na
sekanu menem a manga mapulu na maitu bun ba i pakaidi nu kanu
manga ulipen nu, ʼbpia-piani nu silan, di nu den silan mapakagileki.
Ka nia nu ʼgkakalendem na isa bu i Mapulu nu lu sa sulega, isa bu i
kapegkailay nin sa lekanu.
Su Pangalaw nu ʼBpamaginugut kanu Sasatʼu Saitan
10 Nia mauli sa entu na pakabagel kanu sia kanu Mapulu, kua nu su
bagel a ebpun kanu kabarakatʼin a da idsan nin. 11 Iselubʼu su langun
na ibpangalaw a inenggay nu Kadenan sa lekanu ka enggu di kanu
malesebʼu Datu na Giadsal kanu manga akalʼin. 12 Kagina dikena nia
tanu man pakambunua su manga taw ka nia tanu pakambunua na su
di ʼgkangailay a pendatu enggu pegkamal kanu manga taw a sia pamun
kanu kalibutengan taman den kanu langun pan na saitan. 13 Kagina
ka maitu na iselubʼu su langun na ibpangalaw a inenggay nu Kadenan
sa lekanu asalʼa makaatu kanu kanu timpu a semasat su Saitan. Na
amaika adil kanu den sa kaatu nu kanu Saitan na di kanu katabanan.
14 Tembu pakabagelʼu su tindegʼu! Ibpakutʼu su bantang enggu iselubʼu
su kaikelasan a kelungʼu laleb. 15 Idtalumpa nu su Mapia a Tutuma a
Ipisu 6
Magi NT Final draft.indb 585 3/24/2021 2:51:28 PM
o 6:15 Nia kasabutʼu ped a alim kanu nia na Idtalumpa nu su kaadil sa kapayag kanu Mapia a
Tutuma makapantag kanu kapambalingan kanu taw kanu Kadenan.
586
pakapambalingan kanu taw kanu Kadenan o asalʼa di kanu maudtang.
16 Na liu kanu langun nu entu, na isangan nu su kelung a su salig a
pakaimatay kanu apuy nu langun nu pegkaleg a asadʼu busugʼu Datu
na Giadsal. 17 Iselubʼu bun su kalipuasan a kelungʼu ulu enggu isangan
nu su sundangʼu Suti a Ruh a su kadtalu nu Kadenan. 18 Padtatapʼu
su kapangeni-ngeni nu kanu langun a dait pan a ibpangeni-ngeni sia
luyud kanu tutulu nu Suti a Ruh apeg den nu langun nu ʼbpangenin nu
kanu Kadenan. Pangingati nu i makadtalipenda nu su kapangeni-ngeni
nu kanu langun nu ʼbpamaginugut. 19 Na ipangeni-ngeni aku nu bun
sa uman ku ukan su ngali ku na su Kadenan i menggay sa laki sa
kangadtalu ka enggu ku makapayag sa dala gilekʼin su Mapia a Tutuma
a nakapagena paganay. 20 Ka nasaligan aku man sa kapangusiat
kanu Mapia a Tutuma tembu nabilanggu aku. Na ipangeni-ngeni nu i
ʼgkabagel i aki ku sa kapangusiat ku sa entu ka nia ba man i dait.
Su Mauli a Salam
21 Na si Tikikus a papedtayan tanu a suled tanu sa paginugut enggu
ʼgkasaligan a panunugun sia kanu galebekan pantag kanu Mapulu
a su Isa al-Masih na sekanin i mataw manudtul sa lekanu kanu
langun-langun nu ʼgkanggula ku sia ka enggu nu katawan u ngin i
ʼgkambebetad ku enggu penggalebeken ku sia. 22 Na nia ba i sabap a
kapapedsan ku sa lekanin ka enggu nu katawan u ngin i ʼgkanggula
nami sia enggu makapagkabagelʼin pan i manggiginawa nu. 23 Na san sa
lekanu a manga suledʼami sa paginugut su kalilintad, su kagkakalimua
enggu su salig, na su langun nu entu na ebpun kanu Ama tanu a su
Kadenan enggu kanu Mapulu tanu a su Isa al-Masih. 24 Na san sa lekanu
a di pedtaman i kapegkalimu nin kanu Mapulu tanu a su Isa al-Masih su
dala idsan nin a limu nu Kadenan.
Wassalam
Ipisu 6
Magi NT Final draft.indb 586 3/24/2021 2:51:29 PM
587
Sulat kanu Manga
Taw sa Pilipi
Magi NT Final draft.indb 587 3/24/2021 2:51:30 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus kanu timpu a namakatelupulu lagun
ulian nu kinambibiag ʼbpaluman nu Isa al-Masih. Na lu sa bilangguan sa
dalepa a Ruma natabu i kinasulatʼi Bulus sa nia sabap kanu kapebpayapatʼin
kanu Mapia a Tutuma pantag kanu Isa al-Masih.
Lu i nia pakatumpa kanu lumpukan nu ʼbpamaginugut sa dalepa a Pilipi a
sakupʼa Ruma kanu paganay ugaidʼa saguna na sakup den nu dalepa a Greece.
Kadakelan kanu manga taw sa dalepa a Pilipi kanu paganay na dikena-Yahudi
ka manga taw sa dalepa a Ruma. Si Bulus demun i napasampay sa kanu
Mapia a Tutuma makapantag kanu Isa al-Masih sa kanu nia a manga taw. Na
su ʼbpamaginugut na pedtala sa malasay sabap kanu kapedsaligʼilan kanu
Isa al-Masih kagina kanu paganay na ipedtimbangʼilan su Sultan sa Ruma
sa mana kadenan enggu pedtawagen nilan bun a ʼbpamelipuas enggu
mapulu. Na kagina ka su ʼbpamaginugut a nia na manga taw bun sa Ruma na
makamana-mana nakadsambi nilan su Sultan sa Ruma kanu Isa al-Masih.
Na nia kahanda ni Bulus kanu kinasulatʼin sa nia na asalʼa makadsukul-sukul
sekanin kanu ʼbpamaginugut kanu manga tabangʼilan sa lekanin enggu
kanu kinaamungʼilan mapapayapat kanu Mapia a Tutuma. Pegkiugan nin
bun sa ʼgkabagel i manggiginawa nilan sa ukit a kadtalu nin kanilan sa apia
nabilanggu sekanin na pakapayapat bun su Mapia a Tutuma.
Na pinangeni bun ni Bulus kanu ʼbpamaginugut i mamagayun silan taman
sa papagisan nilan i itungan nilan ka enggu entu ba i mailay nu ped a taw
kanilan. Ipulu na uman i isa i pedʼin enggu nia nilan pagitungen na dikena bu
su kagkapia nu ginawa nilan ka apeg den nu kagkapia nu ginawa nu pedʼilan,
nia masela na ibaba nilan i ginawa nilan a mana bun su Isa al-Masih.
Nalabit bun ni Bulus i apia nia nin pan kaaden i pedtala silan sa
kamalasayan na dait a enggalaw-galaw silan a mana bun su kapegkagalaw nin,
kagina dikena bu nia inenggay nu Kadenan kanilan i kapianan sa kapaginugut
kanu Isa al-Masih ka apeg den nu kanggumalasayan sabap kanu Isa al-Masih.
Nia mauli sa entu na pidtalu bun ni Bulus kanu nia a sulatʼin i nia ukit
a katimbangʼu Kadenan sa ikelas kanu taw na kasaligʼin kanu Isa al-Masih
dikena sa ukit a kanggulalan nin kanu kasuguan.
588
Magi NT Final draft.indb 588 3/24/2021 2:51:30 PM
589
a 1:1 ulipen nu Isa al-Masih Nia maena nu pedtalun ni Bulus kanu kinadtalu nin sa nia na
sia sa lekanin na iniawa nin den su langun nu kiugʼu ginawa nin ka nia nin den inenggan sa
kabalapantag na su ngin i kahanda nu Isa al-Masih sa lekanin.
Su Salam 1 1 Salam sa lekanu, su nia a sulat na ebpun kanu ulipen nu Isa
al-Masih a a si Bulus enggu si Timuti. San i nia pakatumpa sa lekanu
a manga taw sa dalepa a Pilipi a nasuti sabap kanu Isa al-Masih taman
den kanu manga pedtiakap enggu su ʼgkangasaligan kanu ʼbpamaginugut
san. 2 San sa lekanu su da idsan nin a limu enggu su kalilintad a
ebpun kanu *Ama tanu a su Kadenan enggu kanu Mapulu tanu a su
Isa al-Masih.
Su manga Pangeni-ngeni ni Bulus
kanu ʼBpamaginugut sa Dalepa a Pilipi
3 Uman ku sekanu ibpangeni-ngeni na pedsukul-sukul aku kanu
Kadenan a pedsimban tanu. 4 Na sia kanu kabpangeni-ngeni ku na
sangat a ʼgkapia i ginawa ku 5 ka endaw demun i kinapaginugutʼu
kanu Mapia a Tutuma taman den saguna na ʼbpagamungan aku nu
sa kapebpayapat lun. 6 Na ʼgkasisigulu ku i imasaden nu Kadenan
su mapia a nia a galebekan a linudsuan nin san kanu uyag-uyagʼu
taman kanu kambalingan nu Isa al-Masih. 7 Na dait bun man a
maitu i manggiginawa ku sa lekanu kagina sangat a ipegkalimu ku
sekanu. Kaped ku sekanu kanu kabagelʼu manggiginawa a inenggay
nu Kadenan sa laki sa kabpaninindeg kanu Mapia a Tutuma enggu
kanu kabpangimbenal lun taman den sa kinabilanggu ku saguna. 8 Su
Kadenan i pakailay u endaw taman i kapegkalimu ku sa lekanu a mana
bun su kapegkalimu nu Isa al-Masih.
9 Nia ku ibpangeni-ngeni sa lekanu na mangiseg pan su limu nu sia
luyud kanu mapia a ilemu enggu katuntay kanu ngin i mawag enggu
mapia. 10 Ka amaika maitu na katawan nu mamili u ngin i labi a mapia
asalʼa sia kanu kambalingan nu Isa al-Masih na matilak su atay nu
enggu dala tila nu. 11 Ka kanu entu ba a gay na su ula-ula nu na ikelas
den sia makanggulalan kanu Isa al-Masih. Na amaika maitu na ʼgkapugi
su Kadenan taman sa ʼgkaenggan sekanin sa alaga.
Pilipi 1
Magi NT Final draft.indb 589 3/24/2021 2:51:30 PM
590
b 1:19 nia kabpawangan nu langun nu nia na kalipuasan ku Su pidtalu ni Bulus sia na ebpun
kanu Kitab pantag kanu Nabi Ayub 13 ayat 16.
Su Mapia a Unga nu Kinabilanggu ni Bulus
12 Manga lusud ku sa tian, papegkatawan ku sa lekanu i su
kinabilanggu ku na makin den nakagkabagel kanu kapebpayapat kanu
Mapia a Tutuma, 13 ka apia su langun nu pedtameng a sundalu nu Sultan
sia enggu su langun nu ped pan a manga taw na natawan nilan i nia
sabapan a kinabilanggu ku na lusud aku kanu Masih. 14 Sabap kanu nia
a nanggula ku na madakel kanu manga lusud tanu sa tian i migkabagel
i saligʼin kanu Mapulu taman sa naawan silan na gilek sa kapebpayapat
kanu kadtalu nu Kadenan.
15 Apia nia nin pan kabantang i aden ped a manga taw a matag
ʼbpangusiat na sabap bu sa kapedsekel enggu kapedsigia. Ugaidʼa aden
bun ped a mapia i kahanda nin kanu kabpangusiatʼin pantag kanu
Masih. 16 Na su silan ba a nia a ʼbpangusiat sabap sa kakalimu nilan
sa laki na katawan nilan i sinanganan aku sa kapaninindeg kanu
Mapia a Tutuma. 17 Ugaidʼa su silan menem a entu a ʼbpangusiat pantag
kanu Masih sa dikena senep sa atay na kapianan na ginawa nilan bu i
ʼgkapagitungʼilan. Na nia nilan ʼgkapangingalap na panun i kalusak ku
sia sa bilangguan. 18 Ugaidʼa dikena den i entu balapantag, ka apia ngin
pan a ukit, magidsan pan i senep sa atay atawa ka dikena senep sa atay
na nia balapantag na makapangusiat su pantag kanu Masih. Na sabap sa
entu na sangat a ʼgkapia i ginawa ku.
Na enggalaw-galaw aku 19 ka sia makanggulalan kanu pangeni-ngeni
nu enggu kanu tabangʼu Isa al-Masih sia makanggulalan kanu Ruh nin
a linemangkap sa laki na katawan ku i nia kabpawangan nu ʼgkanggula
ku a nia na kalipuasan ku. b 20 Na maitu bun ba, ʼgkainam ku enggu
ʼgkapangingalap ku i di aku kayan kanu adapan nu Kadenan ka nia pan
mula na kapatay pan sa kauyag na makin mapugi su Isa al-Masih sia
kanu kapaninindeg ku lun a mana bun su katatapan. 21 Kagina sia
sa laki na su kasangul bu kanu Isa al-Masih i enggulan ku taman sa
bibiag aku, na amaika matay aku menem na kapianan ku pan i entu.
22-23 Ugaidʼa amaika makapaguyag-uyag aku pamun na nia nin maena
na makapatalus ku pan su galebekan ku taman sa makaunga pamun.
Pilipi 1
Magi NT Final draft.indb 590 3/24/2021 2:51:31 PM
591
Sangat a ʼgkabad i itungan ku u ngin i pamilin ku, ka sia bu sa laki
na nia ku kalilinian na madala aku den, ka ngin den i kapia nin u
madtagapeda ku den su Isa al-Masih. 24-25 Ugaidʼa ʼbpaginugut aku sa
sabap sa lekanu na nasisita ku pamun i makapaguyag-uyag aku. Tembu
katawan ku i madtagapeda ku pamun sekanu langun asalʼa su saligʼu
enggu su kapegkagalaw nu a unga nu kapedsaligʼu na mangiseg pamun.
26 Na amaika maitu na mangiseg bun mambu su kapugi nu kanu Isa
al-Masih sabap sa laki sia kanu kadtatagapeda tanu ʼbpaluman.
Su Papata ni Bulus sa Kapaguyag-uyag
sia Luyud kanu Mapia a Tutuma
27 Ugaidʼa apia ngin i manggula na apasʼu a benal i makapaguyag-uyag
kanu sia luyud kanu ngin i makadait kanu Mapia a Tutuma
makapantag kanu Isa al-Masih. Ka magidsan pan i makapagilaya tanu
sa dili na katawan ku i nia ku makineg sa lekanu na mabagel i tindegʼu,
taman sa di kanu ʼbpipitas ka makin kanu pan maisa sa kapaninindeg
kanu salig tanu kanu Mapia a Tutuma, 28 enggu dala ikagilekʼu kanu
manga taw a pedsungkang. Ka amaika maitu na entu ba i amadan sa
kalipuasan nu enggu amadan menem i entu sa kanarakan nilan. Na
su nia na su Kadenan bun i nabpunan nin 29 kagina inenggan kanu sa
kapianan sa dikena bu kapaginugut kanu Isa al-Masih ka su kapianan
sa kanggumalasayan sabap sa lekanin. 30 Na su ʼgkatala nu a
kamalasayan na mana bun su kinanggumalasayan ku a nailay nu,
enggu su ʼgkakinegʼu saguna a ʼgkatala ku a kamalasayan.
Su Papata sa Kababa na Ginawa 2 1 Na nia ku makaidsa sa lekanu saguna, na aden ba sa lekanu
su kabagelʼa manggiginawa sabap kanu Isa al-Masih enggu su
kalilintadʼu pamusungan sabap kanu limu nin? Ngintu, naisa kanu
sia kanu Suti a Ruh, atawa ka aden ba sa lekanu su senep sa atay a
kagkakalimua enggu lat a nanam? 2 Ka amaika aden sa lekanu su
entu na makin nu papangiseg su kapegkagalaw ku sa ukit a kaisa na
itungan nu. ʼGkakalimua kanu enggu papagisa nu su kahanda nu a
mana kanu bun su edtetebped sa pused. 3 Da kanu enggula sa apia ngin
a makagkapia bu kanu ginawa nu atawa ka makapulu nu i ginawa nu,
ka makin nia nu enggula na ibaba nu i ginawa nu sa ukit a kapulu nu
Pilipi 1 , 2
Magi NT Final draft.indb 591 3/24/2021 2:51:32 PM
592
c 2:10 Su sia sa didalemʼu lupa na su manga taw a namamatay enggu apeg den basi nu manga di
dʼgkangailay. 2:15 nabaluy a manga wata nu Kadenan Su langun nu ʼbpamaginugut kanu Isa al-Masih
na inenggan nu Kadenan sa kawagib sa mabaluy a wata nin. Ugaidʼa dikena nia nin maena
i pimbata nu Kadenan silan udi na aden kaluma nu Kadenan ka nia nakadalem kanu Mapia
a Tutuma a Inisulatʼi Yuhan 1 ayat 12 taman sa 13 na inenggan nu Kadenan su langun
nu ʼbpamaginugut kanu Isa al-Masih sa kawagib a mabaluy a manga wata nin a dikena
sia nakanggulalan kanu kapembata nu manusia ka kahanda nu Kadenan. Tembu Ama i
kapedtawagʼu ʼbpamaginugut kanu Kadenan kagina sekanin bun i nabpunan nu langun-langun
enggu sangat a malimu sekanin a mana bun su kakalimu nu ama kanu wata nin.
kanu pedʼu. 4 Pagungayi nu sa u ngin i makagkapia kanilan, dikena sa
kagkapia na ginawa nu bu.
5 Na nia dait na maitu ba i ula-ula nu, a mana su palangay nu Isa
al-Masih. 6 Sekanin na apia natatalanged sa lekanin su Kakadenan na da
nin i entu usala sa lekanin a kapianan 7 ka nia nin pinggula na inibaba nin
i ginawa nin enggu inisangan nin su kaulipen. Mimbaluy sekanin a
manusia. Na sia kanu kinapaguyag-uyagʼin sia sa dunia 8 na inibaba nin
i ginawa nin ka mibpatiunut sekanin kanu kasuguan lun taman sa
kapatay a mana su kinaimatay lun kanu kayu a pinambalawaga. 9 Na
sabap sa entu na inipulu sekanin nu Kadenan kanu langun den nu
mapulu taman sa inenggay nin lun su balapantag sa langun a ngala, 10 ka
enggu sekanin sugiudan nu langun nu binaluy nu Kadenan magidsan
pan i sia sa liwawaw na dunia enggu didalemʼu lupa, c sampay den sa
sulega, 11 taman sa di nilan ipamagena ka makin nilan edtalun i Mapulu
su Isa al-Masih. Na kanu maitu ba na mapugi su Ama a su Kadenan.
Pagkalinawagʼu su Dunia sia Luyud kanu Kapaguyag-uyagʼu
12 Kagina ka maitu manga dua na suled, na mana bun su katatapan
a penggulan nu a kabpaginugut, na makin nu paginapas i kanggula nu
kanu entu sa aden gilekʼin kanu Kadenan sa dikena bu sa timpu a kaped
aku nu ka labi den sa saguna a dikena aku nu kaped. Ka amaika maitu
na makapaguyag-uyag kanu sa makapailay sa inilipuas kanu den nu
Kadenan. 13 Ka su Kadenan man i ʼbpagenggay sa lekanu sa kahanda
enggu kapegkagaga sa kanggula nu sa ngin i pakasuat sa lekanin.
14 Na sia kanu kanggula nu kanu apia ngin na da kanu embuku enggu
da kanu ʼbpapalawa 15 ka enggu di kanu katilan enggu ikelas kanu a
nabaluy a manga wata nu Kadenan d kanu lukʼu manga taw a pamakasibay
sa saguna a timpu a sangat den i kadupangʼin. Na mana kanu bun man su
Pilipi 2
Magi NT Final draft.indb 592 3/24/2021 2:51:33 PM
593
e 2:17 ipegkurban a ipembubus Kanu paganay a timpu na nia ukit a kapegkurban nu manga
Yahudi na pembubusan nilan sa igʼa ubas a pinagkaledsem su inigkurban nilan a ibpagimasad
atawa ka ipedtalutup kanu entu a kurban nilan. Mailay i nia sia kanu Manga Bilangan 15 ayat 1
taman sa 12 sia kanu Kitab Taurat.
pamakatayaw a lu sa kawang-kawangan a pakagkalinawag kanu dunia sia
kanu lukʼilan. 16 Na sabap sa ibpamamantagʼu su kadtalu a pakaenggay sa
uyag-uyag a da taman nin na makamamasela ku i dala kaawai na katagan
su kinapaginapas ku sa lekanu sia kanu kambalingan nu Isa al-Masih.
17 Na upama menem ka makaigis i lugu ku a mana bun su ipegkurban a
ipembubus e a kapedʼu kurban nu a unga nu kabpaginugutʼu na sangat a
magalaw aku, magalaw aku kapedʼu langun. 18 Na dait a maitu kanu bun
ba, magalaw kanu bun kaped ku.
Su Dait a Ilingan nu ʼBpamaginugut
19 U miug su Mapulu a su Isa al-Masih na pasanen ku sa lekanu si
Timuti ka makagalaw sa laki amaika aden mapanudtulʼin sa laki pantag
sa ʼgkambebetadʼu san. 20 Ka da den salakaw pan sa lekanin sia a senep sa
atay i kabpagungaya nin sa lekanu sa mapia 21 ka su ped na nia nilan
bu ʼbpagitungen na su ginawa nilan, dikena kanu ngin i pakasuat kanu
Isa al-Masih. 22 Na katawan nu bun u endaw taman i kinadtabangʼi
Timuti sa laki sa kinapayapat kanu Mapia a Tutuma ka mana nia nin
bun pedtabangan na ama nin demun. 23 Na endaw demun i kataw ku
sa kabpawangan na manggula ku sia na pasanen ku sekanin sa lekanu.
24 Ugaidʼa aden salig ku kanu Mapulu sa di bun mauget na makasan aku
bun sa lekanu.
25 Napagitung ku bun i nasisita a paulin ku san sa lekanu su suled
tanu sa paginugut a si Ipapruditus a nasugu nu sa kasampay nu sa
tabangʼu sa laki sa kanu manga nasisita ku. Nadtagapeda ku bun
sekanin sa galebekan enggu kanu kabpaninindeg kanu Mapia a Tutuma.
26 Na langun nu san na sangat a ʼgkagkalendemʼin gaid taman sa
ʼgkalidu i ginawa nin kagina natawan nu i dinemalu sekanin. 27 Na benal
man a dinemalu sekanin taman sa paidu sama na matay ugaidʼa mapia
pan ka inikalimu sekanin nu Kadenan. Na dikena bu sekanin ka apeg
ku, ka da den kaumani su lidu na ginawa ku. 28 Tembu ʼgkalinian ku
a benal i makapauli ku den sekanin san sa lekanu, ka enggu sa kailay
nu sa lekanin ʼbpaluman na mapia i ginawa nu, taman sa kakulangan
Pilipi 2
Magi NT Final draft.indb 593 3/24/2021 2:51:33 PM
594
f 3:2 nia nilan ipedtegel na kapapaletak asal kun na taliman nu Kadenan Sia sa basa a Grik
na ʼbpamedtedtad i ukit a kinadtalu nu Bulus kanu manga taw a nia nin ipedtegel na kapapaletak
g kanu nia a ayat. 3:2-3 nia pedtaliman nu Kadenan na sekitanu Sia sa basa a Grik na sekitanu su paletak. Su
pedtalun ni Bulus a manga taw a ipedtegelʼilan i kapapaletak na silan su manga taw a nia nin
ibpemamasela na pedtaliman silan nu Kadenan sabap sa nakanggulalan nilan su kasuguan
a kapapaletak ugaidʼa nia kadtalu ni Bulus kanu nia a ayat taman kanu manga temundug a
ayat na su tidtu a pedtaliman nu Kadenan na su manga taw a nalusud kanu Isa al-Masih sia
h makanggulalan kanu salig kanu Isa al-Masih. 3:5 pinaletak aku kanu ikawalu gay Lu i nia kinandut kanu kasuguan nu Kadenan
i sa Libitikus 12 ayat 3 sia kanu Kitab Taurat. 3:5 Su manga Hibru na silan bun su manga taw a Yahudi a tupu nu Nabi Yakub. Su Nabi Yakub
na sekanin bun su Israil.
bun mambu su lidu na ginawa ku. 29 Kagina ka maitu na kanu kauma
nin san na edsakaw-sakaw nu sekanin sa mapia a aden kagalaw nin,
ka suled tanu bun sekanin sa paginugut kanu Isa al-Masih. Na su taw
a maya ba sa lekanin a nia na enggi nu sa alaga 30 kagina inisigkilʼin
su umulʼin sa kinatabangʼin sa laki a di nu ʼgkanggula ka dala kanu
sia, taman sa napaidusaman bun i umulʼin sa kapenggalebekʼin kanu
galebekan pantag kanu Isa al-Masih.
Su Ukit a Katalima nu Kadenan kanu Taw 3 1 Liu pan sa entu manga lusud ku sa tian na enggalaw-galaw kanu
sia kanu kapugi nu kanu Mapulu. Dikena malegen sa laki i kasulat
ku sa lekanu ʼbpaluman kanu ngin i nalabit ku den sa lekanu kagina
lekanu bun i entu a pangalaw. 2 Pangingati nu su manga taw a dupang a
mana asu i ula-ula nin a nia nilan ipedtegel na kapapaletak asal kun na
taliman nu Kadenan. f 3 Kagina nia nin kabantang na nia pedtaliman nu
Kadenan na sekitanu g a pedsimba sa lekanin sia makanggulalan kanu
Ruh nin enggu nia nin ibpemamasela na su Isa al-Masih. Na dikena tanu
nia pedsaligan su kabpagagama a dait kun a unutan 4 apia nia nin pan
kaaden i mapakay a benal a saligan ku su entu. Ka amaika su ped a taw
ka ʼbpagitungen nilan i su kabpagagama i ibpemamasela nilan na labi
aku den.
5 Ka amaika paletak bu i embitialan na saki na pinaletak aku kanu
ikawalu gay na kinagemaw ku, h tupu aku nu Israil sia kanu Buniamin
enggu talanged aku a taw a Hibru. i U sia menem embitialan sa kasuguan
nu Musa na inunutan ku su entu ka saki na lusud aku kanu lumpukan a
Pilipi 2 , 3
Magi NT Final draft.indb 594 3/24/2021 2:51:34 PM
595
j 3:5 lumpukan a Parisiyu Sia sa basa a Hibru na Parisiyu, nia nin maena na basi namedsenggay.
Isa silan kanu ʼgkangaunutan nu agama nu manga Yahudi. Balaagama a benal silan enggu nia
nilan pedtimbangan kanu ginawa nilan na silan bu su ikelas sa langun. Mailay i makapantag sa
nia sia kanu Maena nu Mangadalem a Kadtalu kanu Kitab a mailay k k anu kapupusan nu nia a kitab. 3:6 kabpaninindeg sa agama Kanu paganay, unan na kinabpapayagʼu Isa al-Masih kanu Bulus na
ʼbpamungkaidanan nin su langun nu ʼbpamaginugut kanu Isa al-Masih ka nia nin lun kataw ka entu
ba i pakasugat sia kanu Kadenan sabap kanu agama nin. Mailay i nia sia kanu Manga Pinggalebekʼu
l Manga Sinugu nu Isa al-Masih 8 ayat 1 taman sa 3; 9 ayat 1 taman sa 6 sia kanu Kitab Injil. 3:10 Pegkiugan ku i kailingan ku sekanin sia kanu kinapatay nin Nia maena nu pedtalun ni
Bulus sia na mana maluwag kanu atay nin su kapatay amaika entu su nasisita sia kanu paginugutʼin.
Parisiyu. j 6 Na amaika sia menem embitialan sa kapaninindeg kanu agama k
na saki na namungkaid aku kanu ʼbpamaginugut kanu Isa al-Masih. Na u
sia menem agilen kanu kapenggulalan kanu manga kasuguan a dait kun a
unutan asalʼa makatimbang sa ikelas kanu Kadenan na dala kulang ku.
7 Ugaidʼa su langun nu entu a nia ku lun kataw ka makagkapia sa
laki na initimbang ku den sa da katagan nin sabap kanu Isa al-Masih.
8 Na dikena bu entu, ka apeg den nu langun pan na sia kanu ginawa
ku na ipedtimbang ku den sa dala katagan nin sabap kanu da idsan
nin a kapegkakilala ku kanu Isa al-Masih a Mapulu tanu. Na inendan
ku kanu ginawa ku su langun-langun asal bu na maisa aku sa lekanin
9 enggu malusud aku lun. Na dikena aku initimbangʼu Kadenan sa
ikelas sabap kanu kapenggulalan ku kanu kasuguan ka initimbang aku
nin sa ikelas sabap kanu salig ku kanu Isa al-Masih. Ka ipedtimbangʼu
Kadenan sa ikelas su taw sia makanggulalan kanu saligʼin kanu Isa
al-Masih. 10 Nia ku kiug na makilala ku sa tidtu-tidtu su Isa al-Masih
a mana su kalangkap sa laki nu kabarakatan sia kanu kinapambibiag
lun ʼbpaluman enggu kaamung ku kanu kamalasayan nin. Pegkiugan
ku i kailingan ku sekanin sia kanu kinapatay nin l 11 ka aden a entu na
malusud aku kanu manga taw a pambibiagen ʼbpaluman nu Kadenan.
12 Na dikena nia nin maena i nakua ku den su entu atawa ka
natalutup den i entu sa laki ka ʼbpaginapasen ku pamun i kanggulalan
kanu ngin i kahanda nu Isa al-Masih sa laki. 13 Manga lusud ku
sa tian, dikena ku ipedtimbang i ginawa ku sa nakua ku den su entu
ugaidʼa nia balapantag sa laki na katagak ku kanu ngin i naipus ka
nia ku paginapasen na su ngin i mauma pan. 14 Na mana bun su
kapegkuya, na paginapasen ku i makauma aku kanu lumpakan ka
enggu ku matalima su balas a inadilʼu Kadenan kanu manga inenggatʼin
ʼbpawang sa sulega sia makanggulalan kanu Isa al-Masih.
Pilipi 3
Magi NT Final draft.indb 595 3/24/2021 2:51:34 PM
596
15 Na nia dait kanu apia entain sa lekitanu a matua den sa
paginugut na maitu bun ba i pagitungen nin. Na amaika aden
kapagitungʼu a mana sakabias kanu pedtalun ku a nia sa lekanu na
su Kadenan den i mapatuntay lun i entu sa lekanu. 16 Ugaidʼa nia
masela na u ngin i bantang a natuntayan tanu na papanalusen tanu
su entu.
17 Manga lusud ku sa tian, edtatagapeda kanu miling sa laki, nia
nu ilay na su manga taw a ʼbpaguyag-uyag sia luyud kanu upaman a
inenggay nami sa lekanu. 18 Kagina mana bun man su tatap a pedtalun
ku sa lekanu paganay, na ʼbpalumanan ku den menem edtalu sa lekanu
a pakaigis i lu ku, sa madakel i pedsungkang kanu Mapia a Tutuma
pantag kanu kinapatay nu Isa al-Masih kanu kayu a pinambalawaga. Ka
sia kanu ukitʼu kabpaguyag-uyagʼilan na inawan nilan sa katagan su
entu. 19 Na silan ba a entu a manga taw na nia nin den kabpawangan na
kanarakan. Nia nilan pegkakadenanen na su kiugʼu ginawa nilan taman
sa ibpemamasela nilan pan i kapenggula nilan sa kayayan ka nia nilan
bu ʼgkapagitung na su kaduduniay. 20 Na sekitanu na lu tanu nalusud
kanu sulega a su ʼgkabpunan nu ʼbpagangapan tanu a ʼbpamelipuas a su
Isa al-Masih a Mapulu. 21 Na sia makanggulalan kanu kabarakatʼin na
ʼgkandatuan nin su langun-langun. Na baluyn nin su badan tanu a nia
a ʼgkaledak kanu badan a di ʼgkaledak a mana bun kanu badan nin sa
kanu ulian nu kinambibiagʼin ʼbpaluman. 4 1 Na kagina ka maitu manga lusud ku sa tian a ipegkalimu ku,
na sia luyud kanu pidtalu ku a entu sa lekanu na pagkabagelʼu
su tindegʼu sia kanu Mapulu tanu a su Isa al-Masih. Sangat man a
ʼgkagkalendem ku sekanu a papegkapia kanu ginawa ku enggu mana
kanu bun man balasʼu galebekan ku.
Su manga Ula-ula a Dait a Unutan
2 Na ʼbpangenin ku kani Iyudia enggu Santika i papagisan nilan i
itungan nilan sia kanu Mapulu. 3 ʼBpangenin ku bun sa leka tidtu a
tagapeda ku kanu galebekan i tabangi ka su dua kataw a nia a babay a
naginapas bun temabang sa laki sa kapayapat kanu Mapia a Tutuma
a kapedʼi Kliminti enggu su ped pan a pedtabang kanu galebekan. Na
natalatantu i nalusud bun su ngala nilan kanu libelu a sinulatan kanu
mamakatalima sa uyag-uyag a da taman nin.
Pilipi 3 , 4
Magi NT Final draft.indb 596 3/24/2021 2:51:35 PM
597
4 Na tatap kanu enggalaw-galaw sia kanu kapugi nu kanu Mapulu. Na
edsalumanan ku edtalu sa lekanu i enggalaw-galaw kanu. 5 Ipayagʼu
kanu langun nu taw su kasabalʼu ka masupeg den man su kambalingan
nu Mapulu. 6 Di nu ʼbpelidua i ginawa nu ugaidʼa kanu apia ngin a
manggula na makin nu ipangeni-ngeni kanu Kadenan. Isupegʼu sa
lekanin u ngin i nasisita nu sa aden kadsukul-sukulʼu lun 7 ka amaika
maitu na inggay nu Kadenan sa lekanu su kalilintad a di matengkadʼu
itungan nu manusia sabap sa nalusud kanu kanu Isa al-Masih. Na entu
ba i temiakap kanu pamusungan nu enggu kanu itungan nu.
8 Nia mauli sa entu manga lusud ku sa tian, na nia nu itagu
sa pamusungan na su ngin i bantang atawa ka wagib, atawa ka
makapapailay sa lekanu sa katulangedan enggu katidtu apeg den nu
kalemekʼa kambitiala taman sa u ngin i makasuat kanu madakel a taw
labi den kanu Kadenan enggu kanu apia ngin a ula-ula a makapagkapia
enggu makapedta. 9 Na inggulalan nu su ngin i napaganadan nu sa
laki enggu su ngin i natalima nu atawa ka nakinegʼu enggu nailay nu
ka amaika maitu na mapalalayun sa lekanu su Kadenan a ʼgkabpunan
nu kalilintad.
Su Kinadsukul-sukulʼi Bulus kanu Tabang a Inenggay sa lekanin
10 Na sangat a ʼgkagalaw aku sa kapedsukul-sukul ku kanu Mapulu a
su Isa al-Masih ka saguna na nadtabangan aku nu menem. Katawan ku
i nauget kanu den pegkiug pedtabang sa laki ugaidʼa dala bu ʼgkatun
nu a ukit. 11 Na dikena nia ku kapedtalu sa nia i pakanasisita aku
pamun ka nia nin kabantang na migkataw aku den masukul sa u ngin
i aden sa laki. 12 Magidsan pan i madakel sa paidu na migkataw aku
lun maguyag-uyag. Migkataw aku masukul sa kanu apia ngin a timpu,
magidsan pan i timpu na kanggutem atawa ka dikena udi na timpu
na kadala enggu kaaden. 13 Na magaga ku man enggula su langun nu
entu sia kanu tabangʼu kaisa-isa nin a papegkabagel kanu ginawa ku.
14 Ugaidʼa apia ka maitu na mapia gaid su kinatabangʼu sa laki kanu
timpu a pedtala aku sa kamalasayan.
15 Katawan nu bun i kanu kinaganat ku sa Masidunia, kanu timpu a
bagu kanu pamun sa paginugut kanu Mapia a Tutuma na sekanu bu
a manga taw sa Pilipi i tinemabang sa laki. Da den ped a lumpukan
na ʼbpamaginugut i tinemabang sa laki. 16 Na apia kanu lu aku pan sa
Pilipi 4
Magi NT Final draft.indb 597 3/24/2021 2:51:35 PM
m 4:16 Tisalunika Su nia a siudad na pagidsan bun nu siudad a Pilipi ka sakup bun nu prubinsia
a Masidunia.
598
Tisalunika m na dikena bu nakaisa i kinapapaitʼu sa laki sa tabang. 17 Na
dikena nia nin maena i ʼgkapangingalap ku gaid i aden makaenggay nu
sa laki ka nia ku ʼgkapangingalap na kapangisegʼu palihala sa lekanu.
18 Saguna, na da den nasisita ku pan ka subela-subela pan su inipapaitʼu
kani Ipapruditus kanu manga nasisita ku. Mana bun i nia mamut a
kurban kanu Kadenan a sangat a ʼgkasuatan nin. 19 Na su Kadenan a
kawasa sa langun a pedsimban tanu i menggay sa lekanu kanu langun
nu nasisita nu sia makanggulalan kanu Isa al-Masih.
20 Kanu *Ama tanu a su Kadenan su langun nu pugi taman sa taman,
amin.
21 Salam kanu uman i isa kanu suled tanu san a nasuti sabap kanu Isa
al-Masih. Pedsalamen kanu bun nu manga tagapeda ku a nia a suled
tanu bun sa paginugut, 22 enggu taman sa pedsalamen kanu bun nu
langun nu ped pan a manga suled tanu sia a nasuti bun sabap kanu Isa
al-Masih, labi lawan den kanu manga taw a nia kanu tulugan nu Sultan
sa Ruma. 23 Na san sa lekanu su dala idsan nin a limu nu Mapulu tanu a
su Isa al-Masih.
Wassalam
Pilipi 4
Magi NT Final draft.indb 598 3/24/2021 2:51:35 PM
599
Sulat kanu Manga
Taw sa Kulusas
Magi NT Final draft.indb 599 3/24/2021 2:51:36 PM
600
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus, a lu pakatumpa kanu umpungan nu
ʼbpamaginugut kanu Isa al-Masih sa dalepa a Kulusas, a lu tampal kanu
sebangan nu dalepa a Ipisu. Su dua a nia a dalepa na sakupʼu Turkey sa saguna
a timpu. Na nia natabuan sa kinasulatʼi Bulus sa nia na nabilanggu sekanin.
Na si Timuti i kapedʼin sa kinasulatʼin sa nia enggu si Tikikus menem i nasugu
nin a makapananggit kanu nia a sulatʼin. Na si Ipapras menem a taw bun
sa Kulusas i nabaluy a lalan sa kinapaginugutʼu manga taw a nia kanu Isa
al-Masih kagina si Ipapras na isa bun basi sekanin a nakakineg kanu Mapia a
Tutuma pantag kanu Isa al-Masih a inipangusiatʼi Bulus lu sa dalepa a Ipisu. Na
su kinasulatʼi Bulus kanu nia na kanu timpu a manga telupulu lagun ulian nu
kinambibiag ʼbpaluman nu Isa al-Masih.
Kanu nia ba a manga timpu na su ʼbpamaginugut sa dalepa a Kulusas
na ʼbpangandamen ni Bulus i basi ʼgkalat su kabpaginugutʼilan sabap sa
aden ʼbpamamandu sa dikena pakatidtu lu kanilan. Tembu inisulatʼin i nia
kanilan asalʼa makapaingatʼin silan kanu manga panduan a pamakasibay
enggu makapagkabagelʼin su paginugutʼilan kanu Isa al-Masih taman sa
papedtuntayan nin kanilan i dala den ped a nasisita nilan atawa ka saligan
nilan ka su Isa al-Masih bu. Sekanin i barakat sa langun atawa ka sekanin
i pakagaga sa langun sia sa dunia ka bagu pan pinangaden su dunia na
lu den sekanin. Sekanin i ukit sa kambalingan nu taw kanu Kadenan sia
makanggulalan kanu kapaginugutʼilan sa lekanin. Tembu ba apia ngin pan i
panduan a ipamandu kanilan liu kanu panduan pantag kanu Isa al-Masih na
di nilan ipamamantag. Di nilan nasisita i apia ngin a kabarakatan atawa ka
kategelan atawa ka adat-betad ka da den i entu katagan nin kanilan kagina
nalusud den silan kanu Isa al-Masih.
Na nia kiugʼi Bulus na padsatimanen nilan i itungan nilan sia kanu Isa
al-Masih. Na nia nilan ʼbpapangilayn na u panun i kaisegʼu paginugutʼilan
taman sa ipayapatʼilan su entu.
Magi NT Final draft.indb 600 3/24/2021 2:51:36 PM
601
Su Salam 1 1 Salam sa lekanu. Su nia a sulat na ebpun sa laki a si Bulus a sinugu
nu Isa al-Masih sia luyud kanu kahanda nu Kadenan. Kaped ku si
Timuti a suled tanu bun sa paginugut. 2 San i nia pakatumpa sa lekanu
a manga taw sa Kulusas a senep sa atay i kabpaginugutʼin kanu Isa
al-Masih enggu nasuti sabap sa lekanin. San sa lekanu su da idsan nin a
limu enggu su kalilintad a ebpun kanu Ama tanu a su Kadenan.
Su Kabpangeni-ngeni ni Bulus kanu ʼBpamaginugut sa Kulusas
3 Uman nami sekanu ibpangeni-ngeni na tatap kami pedsukul-sukul
kanu Kadenan a Ama nu Mapulu tanu a su Isa al-Masih 4 sabap kanu
kinakinegʼami kanu kapedsaligʼu kanu Isa al-Masih enggu su kapegkalimu
nu kanu langun na nasuti sabap sa lekanin. 5-6 Na su kapedsaligʼu enggu
su kapegkalimu nu a entu, na ʼgkanggula nu sabap kanu kapegkainamʼu
kanu inadilʼu Kadenan sa lekanu lu sa sulega. Na natuntayan nu su entu
sia kanu kinakinegʼu kanu bantang a katigan a nakapangusiat sa lekanu
a su Mapia a Tutuma. Na mapia i unga nin kanu apia endaw a dalepa a
ʼgkapayapatan nu Mapia a Tutuma kanu lusudʼu dunia a mana bun kanu
ngin i nagedamʼu iganat kanu kinakinegʼu enggu kinatuntay nu sa mapia
kanu da idsan nin a limu nu Kadenan. 7 Na sia nu i entu nakineg kani
Ipapras a papedtayan a kapedʼami a ulipen nu Mapulu. ʼGkasaligan
sekanin a gumagalebek kanu Masih enggu sekanin bun i nakanggalebek
kanu galebekan a dait a sekami i penggula lun. 8 Sekanin bun i
nakapanudtul sa lekami pantag kanu limu a inenggay nu Suti a Ruh
sa lekanu.
9 Tembu ba iganat sa kinakinegʼami kanu mapia a entu a tudtulan
pantag sa lekanu na tatapʼami sekanu ibpangeni-ngeni sa tabangan
kanu nu Kadenan sa tidtu-tidtu a katuntay nu kanu ngin i kahanda
nin sia makanggulalan kanu ʼbpamelapay a ilemu a ebpun kanu Suti a
Ruh 10 ka enggu kanu makapaguyag-uyag sa makadait enggu makasuat
kanu Mapulu a su Isa al-Masih sia kanu langun nu enggulan nu taman
sa mailay sa lekanu su langun nu mapia a galebek enggu mangiseg su
kakilala nu kanu Kadenan. 11-12 Na ʼgkabagel kanu bun sa tidtu-tidtu
sia makanggulalan kanu da idsan nin a kabarakatʼin ka enggu kanu
kaadenan na tidtu-tidtu a kasabal taman sa katigkelan nu su langun
Kulusas 1
Magi NT Final draft.indb 601 3/24/2021 2:51:36 PM
602
a 1:11-12 aden kagalaw nin Na sia kanu itungan nu ped a alim na sia nakasumpat kanu
kamalasayan.
na kamalasayan nu. Na makadsukul-sukul kanu bun sa aden kagalaw
nin a kanu Ama tanu a su Kadenan a minaluy sa lekanu sa makaamung
kanu kanu ipebpusaka nin kanu manga taw a sia naluyud kanu
kalinawagan a nasuti sabap kanu Isa al-Masih. 13 Iniawa tanu nin kanu
bagelʼu kalibutengan ka inialat tanu nin kanu pendatuan nu Tunggalʼin
a ipegkalimu nin. 14 Na sabap kanu kinaisa tanu kanu Isa al-Masih na
naampun tanu ka inaun tanu nin kanu manga kabaladusan tanu.
Su Pantag kanu Entain su Isa al-Masih
15 Sekanin i alung-alungʼu Kadenan a di ʼgkailay, sekanin i pinagkaka
ka sakupʼin su langun nu pinangaden. 16 Sia nakanggulalan sa lekanin
su kinapangaden kanu langun-langun magidsan i lu sa langit enggu
sia sa lupa, magidsan pan i ʼgkangailay enggu di ʼgkangailay a mana
su manga pendatu atawa ka su manga pegkamal enggu su aden manga
bagelʼin. Ka su langun man nu pinangaden na pinangaden i entu sabap
sa lekanin enggu sia nakanggulalan sa lekanin i kinapangaden kanu
langun. 17 Na unan pan nu kinapangaden kanu langun-langun na lu
den sekanin enggu ʼbpananalusan su langun-langun nu entu sabap sa
lekanin. 18 Sekanin su ulu nu ʼbpamaginugut a iniupaman kanu badan
nin. Sekanin i nabpunan nu entu enggu sekanin bun i muna-muna a
mimbibiag ʼbpaluman ka enggu mabaluy sekanin a mapulu sa langun.
19 Ka pigkahanda man nu Kadenan i lu demun sa lekanin su Kakadenan
nin. 20 Na sia makanggulalan sa lekanin na makambalingan sa lekanin
su langun-langun magidsan pan i sia sa lupa enggu lu kanu langit. Sia
i entu nakanggulalan kanu kinatuga na lugu nu Tunggalʼin sia kanu
kinatutuk lun kanu kayu a pinambalawaga.
Su Pinggula nu Isa al-Masih asalʼa
Makambalingan su Taw kanu Kadenan
21 Na kanu paganay na nakatangka kanu kanu Kadenan enggu
sungkang kanu sa lekanin sabap kanu manga mawag a kapagitungʼu
enggu galebekan nu. 22 Ugaidʼa saguna na inimbalingan kanu nin
den sa lekanin sia nakanggulalan kanu kinapatay nu Isa al-Masih ka
Kulusas 1
Magi NT Final draft.indb 602 3/24/2021 2:51:36 PM
603
enggu kanu nin makaadap a ikelas, dala tila nin enggu da budsengʼin
lu sa lekanin 23 amaika menem ka palalayunen nu su saligʼu taman
sa pakabagelen nu su tindegʼu kanu saligʼu enggu di nu padtadayn a
madadag sa lekanu su inam a ebpun kanu Mapia a Tutuma a nakinegʼu
a inipangusiat kanu embala-bala kanu dunia. Na isa aku a ʼbpangusiat
kanu Mapia a Tutuma.
Su Kapedtiakapʼi Bulus kanu ʼBpamaginugut
24 Na ʼgkapia i ginawa ku apia pedtala aku sa kamalasayan sabap
sa lekanu kagina kanu maya ba a ukit na makapatalus ku su
kamalasayan a nasisita pan a matala nu Masih sabap kanu umpungan
nu ʼbpamaginugut a iniupaman kanu badan nin. 25 Na nabaluy aku a
makadtabang kanu umpungan nu ʼbpamaginugut sia luyud kanu
kinasangan sa laki nu Kadenan kanu galebekan a lekanu a kapianan a
su kapayag kanu kadtalu nin kanu langun nu taw 26 a su nakapagena
a kahanda nin kanu nauget den a manga timpu ugaidʼa saguna na
nakapayag den kanu manga taw a sinuti nin. 27 Na pigkahanda nu
Kadenan i kapayagʼin kanilan u ngin i kapia nin kanu manga taw a
dikena-Yahudi su sangat i kapia nin a nakapagena a kahanda nin. Na
su nakapagena a nia a kahanda nu Kadenan na su Masih a san den sa
lekanu. Sekanin i inam tanu sa matalima tanu su palihala a inibpasadʼu
Kadenan. 28 Tembu ibpangusiatʼami su pantag kanu Isa al-Masih ka
enggu makapaingat su langun nu manga taw enggu mapamandu nami
sia luyud kanu ngin i katuntay a inenggay nu Kadenan ka enggu nami
silan makaadap kanu Kadenan a talutup sia kanu kinaisa nilan kanu
Masih. 29 Tembu ba ʼbpaginapas aku sa matuman su entu sia
makanggulalan kanu da idsan nin a kapegkagaga nu Isa al-Masih a
papegkabagel sa laki. 2 1 Na papegkatawan ku sa lekanu u endaw taman i kabpaginapas
ku sabap sa lekanu apeg den nu ʼbpamaginugut san sa Laudisia
taman den kanu ped pan a ʼbpamaginugut a da ku pamun makapagilaya.
2 Na nia ku kahanda sa entu na asalʼa ʼgkabagel i manggiginawa nu
sia makanggulalan kanu kaisa nu sia kanu kagkakalimua nu enggu
magedamʼu su palihala a tidtu-tidtu a katuntay ka enggu nu katuntayan
su nakapagena a kahanda nu Kadenan. Na su nakapagena a nia a
kahanda nu Kadenan na su Masih. 3 Na lu matun sa lekanin su langun
Kulusas 1 , 2
Magi NT Final draft.indb 603 3/24/2021 2:51:37 PM
604
b 2:8 Su bagelʼu di ʼgkangailay Nia kapagitungʼu ped a a c lim a maena nin na atulan nu dunia. 2:11 Su napaletak sa basa a Tagalog na tuli. Na madakel pan i kasabutan tanu makapantag sa
nia sia kanu Maena nu Mangadalem a Kadtalu kanu Kitab a mailay kanu kapupusan nu nia a
d kitab. 2:13 da pan maawa sa lekanu su kamamanusiay a kiugʼu ginawa nu Nia maena nu nia kanu
ped a manga alim na da pan silan malusud kanu manga taw nu Kadenan.
na katuntay enggu ilemu nu Kadenan a mana i nia balapantag a
benal a kakawasan. 4 Na pedtalun ku i nia sa lekanu ka enggu di kanu
makapasibay nu manga panduan a mana mapia i sanadʼin. 5 Ka apia man
dala aku san sa lekanu na mana aku nu bun man kaped sa kabpagitung
ku sa lekanu. Na sangat a ʼgkagalaw aku sa kapegkakineg ku sa
ʼbpaguyag-uyag kanu sa aden gugudʼin enggu mabagel su kapedsaligʼu
kanu Isa al-Masih.
Su Talutup a Kapaguyag-uyag sia kanu Isa al-Masih
6 Kagina ka natalima nu den a Mapulu nu su Isa al-Masih na
paguyag-uyag kanu sia sa lekanin 7 sa iling-ilingʼu kayu na endalig kanu
taman sa mangengetu kanu sia kanu Isa al-Masih. Na mana bun su
inipamandu sa lekanu na pakabagel kanu sia kanu saligʼu enggu tatap
kanu edsukul-sukul kanu Kadenan.
8 Pangingati nu i di kanu kadulatan nu manga panduan a pakadulat
enggu da katagan nin a dikena luyud kanu Masih ka luyud sia kanu
adat-betadʼu manga taw enggu kanu bagelʼu di ʼgkangailay. b 9 Kagina
su Isa al-Masih a mimbaluy a manusia na lu sa lekanin su langun nu
Kakadenan nu Kadenan. 10 Na sia kanu kinaisa nu sa lekanin na
natalutup kanu sa lekanin a mapulu nu langun nu aden bagelʼin
enggu langun nu pegkamal. 11 Na sia bun kanu Isa al-Masih na
napaletak c kanu den ugaidʼa dikena sa ukit a manusia ka sa ukitʼu Isa
al-Masih sia kanu kinaawa nin kanu kamamanusiay a kiugʼu ginawa nu.
12 Na mana kanu bun nakalebeng kapedʼu Isa al-Masih kanu kinasalawat
sa lekanu enggu pinambibiag ʼbpaluman a kapedʼin sia nakanggulalan
kanu saligʼu kanu kabarakatʼu Kadenan a napambibiag ʼbpaluman kanu
Isa al-Masih. 13 Na sekanu a timbang a minatay kanu paganay sabap
kanu manga kabaladusan nu enggu da pan maawa sa lekanu su
kamamanusiay a kiugʼu ginawa nu d na pinambibiag kanu den
ʼbpaluman nu Kadenan kapedʼu Isa al-Masih kanu kinaampun nin kanu
Kulusas 2
Magi NT Final draft.indb 604 3/24/2021 2:51:37 PM
605
langun nu kabaladusan tanu. 14 Pinunasʼu Kadenan su manga
kabaladusan a nakasugat sa lekitanu sa kawagib sabap kanu
kinasungkang tanu kanu kasuguan nin. Pinunasʼin i entu sia
nakanggulalan kanu kinapatay nu Isa al-Masih sia kanu kayu a
pinambalawaga. 15 Inawan nin sa bagel su langun nu pegkamal enggu
aden bagelʼin a di ʼgkangailay. Tinabanan nin silan sia nakanggulalan
kanu Isa al-Masih taman sa inipangangayagʼin su entu.
Su Panduan a di Pakatidtu
16 Tembu ba di nu semuguti i aden edtalu sa lekanu sa pakasungkang
kanu sabap kanu kapegkan nu atawa ka kabpaginemʼu atawa ka su di
nu kapenggalebek kanu kapedsela-sela kanu manga kanduli, kanu bagu
a ulan-ulan enggu su Gay nu Kabpangintelenen a manga galebekan
sa kabpagagama. 17 Alung-alung bu i entu nu manganggula ugaidʼa
su langun nu entu na natuman den sia kanu Masih. 18 Di nu bun
semuguti su apia entain a mawa sa lekanu kanu balas a matalima nu.
Su entu a manga taw na malilini sa kababa na ginawa sa di pakatidtu
enggu kasimba kanu manga malaikat. Na pedtindegan nilan i aden
ʼgkaalungʼilan ugaidʼa nia nin kabantang na pedsandag bu silan ka su
langun nu entu na ebpun bu kanu kamamanusiay a itungan nilan. 19 Da
silan masakupʼu ulu a su Isa al-Masih a pabpangiseg kanu edsiap-siapan
nu badan a su umpungan nu ʼbpamaginugut. Papegkakapetan nin sia
pakanggulalan kanu embuku-bukuan nu badan enggu kanu manga ugat
taman sa pegkasela su entu sia kanu tabangʼu Kadenan.
20 Kagina ka minatay kanu den a kapedʼu Isa al-Masih na napukas
kanu den kanu bagelʼu di ʼgkangailay a pegkamal kanu dunia. Na ngintu
ka papedsakup kanu pamun enggu ʼbpaginugutan nu pamun su manga
atulan a 21 “Da kanu mami sa mayaʼi,” “Da kanu keman sa niaʼi,” “Da
kanu kemembil sa maituʼi?” 22 Na su langun nu nia na panduan bu nu
manusia a makapantag bu kanu langun-taman a da bun katagan nin
u mapasadʼengka den musal. 23 Na amaika ilayn nengka bu mambu
na mana mapia ka ibpamandu nilan i kasigel kanu kasangul kanu
Kadenan, su kababa nu ginawa enggu su kabpelasay kanu ginawa.
Ugaidʼa nia nin man kabantang na da katagan nu langun nu entu ka
dikena pakadtabang kanu taw sa kakumpen kanu ginawa nilan kanu
kamamanusiay a kiugʼu ginawa nilan.
Kulusas 2
Magi NT Final draft.indb 605 3/24/2021 2:51:37 PM
606
e 3:6 Na iniamung kanu ped a danden a nakasulat su kadtalu a kanu manga taw a pedsungkang sa
lekanin.
Su Bagu a Uyag-uyag sia kanu Isa al-Masih 3 1 Kagina ka pinambibiag kanu den kapedʼu Masih na nia nu
paginapas na u ngin i lu sa sulega a nambetadan nu Masih a
ʼbpagagayan kanu kawanan nu Kadenan. 2 Nia nu bu pambalapantag
kanu ginawa nu na su ngin i lu sa sulega dikena su ngin i sia kanu dunia
3 ka timbang a minatay kanu den man, na su uyag-uyagʼu na lu den
kanu Isa al-Masih lu kanu adapan nu Kadenan. 4 Na amaika ipayag den
su Masih a ʼgkabpunan nu uyag-uyagʼu a da taman nin na makapayag
kanu bun a pakaampit kanu sigay nin.
5 Tembu ba luwasʼu kanu ginawa nu su apia ngin a kaduduniay a
galebek a mana su kadsina, su kaledsikʼa atay, kanguda na ginawa, su
manga mawag a kiugʼu ginawa enggu su di kasukul. Ka su di kasukul
na timbang a pedsimba sa balahala. 6 Na sabap kanu langun nu entu na
makatingguma su lipungetʼu Kadenan. e 7 Na kanu paganay na maitu bun
ba i ukit a kabpaguyag-uyagʼu. 8 Ugaidʼa saguna na nasisita a luwasen
nu su langun nu maitu ba a galebekan apeg den nu kalemu kasakitʼa
ginawa, kakalipunget, mawag a kahanda kanu pedʼu, kapanila-tila
enggu kadtalu a talampasa. 9 Da kanu den endalebut kanu apia entain
sa lekanu ka linuwasʼu den man su andang a ula-ula nu 10 ka nia nu
den inisangan na su bagu a ula-ula a pembagun pamun sia luyud kanu
alung-alungʼu nangaden ka enggu nu katuntayan sa tidtu-tidtu u entain
sekanin. 11 Na kagina ka binagu kanu den na dikena den balapantag u
Yahudi ka atawa ka dikena, napaletak ka atawa ka dala, dala sabutʼin
a taw atawa ka dala atulan nin, ulipen ka atawa ka dikena ka nia den
balapantag sa langun na su Isa al-Masih a sia sa lekitanu langun.
12 Na kagina ka pinamili kanu den nu Kadenan enggu sinuti kanu nin
den a papedtayan nin na dait a isangan nu su ula-ula a kalat a nanam,
kakalimu, kapangalimbaba sa ginawa, kananaw na kambitiala enggu
katigkel. 13 Edsasabala kanu enggu apia entain i aden buku nin kanu
pedʼin na ampunen nin sa mana bun kanu kinaampun sa lekanin nu
Mapulu. 14 Na nia masela na ʼgkakalimua kanu ka nia ba i tidtu-tidtu a
makapapagisa sa lekanu. 15 Na pandatu nu kanu ginawa nu su kalilintad
Kulusas 3
Magi NT Final draft.indb 606 3/24/2021 2:51:38 PM
607
a ebpun kanu Masih ka nia ba i kahanda nu Kadenan sa kinapamili
nin sa lekanu a iniupaman nin sa sakabadan bu. Na tatap kanu
edsukul-sukul.
16 Na itagu nu kanu ginawa nu sa senep sa atay su panduan nu Masih.
Ipamandu nu su entu sa endaw taman i mapia a ukit a natuntayan nu
enggu paingatʼu su uman i isa sa di nilan kasibay. Edsengal kanu kanu
Manga Sengal f taman kanu ped pan a sengal a kapugi kanu Kadenan
sa aden kadsukul-sukulʼin. 17 Na apia ngin i enggulan nu, magidsan pan
i kadtalu atawa ka galebekan na enggula nu i entu sabap kanu ingala
nu Mapulu a su Isa al-Masih. Na sia makanggulalan sa lekanin na
edsukul-sukul kanu kanu Ama tanu a su Kadenan.
Su manga Kasuguan kanu manga Sakambinabatan
a ʼBpaginugut kanu Isa al-Masih
18 Sekanu a manga babay na ibaba nu i ginawa nu kanu manga
kaluma nu ka nia man ba i pakadait kanu Mapulu tanu. 19 Na sekanu
menem a manga mama na ikalimu nu su kaluma nu, di nu silan
kalipungeti ka makin nu silan ʼbpia-piani.
20 Sekanu a manga wata, na paginuguti nu su manga lukesʼu kanu apia
ngin a edtalun nilan sa lekanu ka nia man ba i pakasuat sia kanu Mapulu.
21 Sekanu menem a manga lukes, g na da kanu enggula sa punan a
kagkalubay na manggiginawa nu wata nu.
22 Sekanu a manga ulipen, na paginuguti nu su manga nadtalu a
mapulu nu sa kanu apia ngin a edtalun nilan sa lekanu. Paginuguti
nu silan sa dikena bu sa timpu a ʼgkailay kanu nilan asalʼa mapia i
kailay nilan sa lekanu ugaidʼa paginuguti nu silan sa senep sa atay
a aden gilekʼin kanu Mapulu. 23 Na apia ngin i enggalebeken nu na
enggula nu sa senep sa atay a mana nia nu bun penggalebekan na su
Mapulu, dikena su manusia. 24 Ka ʼgkatawan nu bun i sia nu matalima
kanu Mapulu a su Isa al-Masih su tidtu-tidtu a balas a ipebpusaka nin
sa lekanu. Na sekanin su tidtu a penggalebekan nu. 25 Na apia entain
menem a taw i penggula sa dikena mapia na dikena bun mapia i
matalima nin a balas ka su Kadenan na di man mapambidaya.
Kulusas 3
f 3:16 Su Manga Sengal sia a nalabit na sengal a inisulatʼu Nabi Daud enggu su ped pan a
pasusulat. g Sia i nia mailay kanu Kitab Zabur. 3:21 Su manga lukes sia sa basa a Grik na nia nin maena na manga ama.
Magi NT Final draft.indb 607 3/24/2021 2:51:38 PM
608
4 1 Na sekanu menem a nadtalu a manga mapulu na inggay nu kanu
manga ulipen nu su ngin i wagib enggu di nu silan mapambibidaya.
Nia nu ʼgkakalendem na apia sekanu na aden pan Mapulu nu a lu sa sulega.
Su Tutuma kanu ʼBpamaginugut
2 Na paginapas kanu mangeni-ngeni enggu tatapʼu adil i ginawa
nu sa kapangeni-ngeni nu sa aden kadsukul-sukulʼin kanu Kadenan.
3 Iamung kami nu bun mangeni-ngeni sa mumbal su Kadenan sa ukit sa
makapayagʼami kanu manga taw su nakapagena a kahanda nu Kadenan
a su Isa al-Masih. Sabap bun sa nia ba i kinabilanggu ku saguna.
4 Ipangeni-ngeni nu bun i makapayag ku su entu sa mapia a mana bun
su ngin i nakabpaliugat sa laki. 5 Na ʼbpia-piani nu i palangay nu kanu
manga taw a dikena ʼbpamaginugut. Pamakuti nu i kadtabangʼu kanilan
sa katidtu nilan. 6 Na sia kanu kambibitiala nu kanilan na pakapia nu i
sanadʼa kadtalu nu a makapia kanu ginawa nilan ka enggu nu katawan
u ngin i dait a isawalʼu kanu apia ngin a idsa sa lekanu.
Su Mauli a Salam
7 Na si Tikikus bun den i mataw manudtul sa lekanu kanu ngin
i makapantag sa laki sia. Isa bun sekanin a papedtayan a suled
sa paginugut enggu ʼgkasaligan a gumagalebek kanu Mapulu. Isa
kami bu a ulipen nu Mapulu. 8 Na nia ba i sabap a kapapedsan ku sa
lekanin ka enggu nu katawan su ngin i ʼgkanggula nami sia taman sa
makapagkabagelʼin pan i manggiginawa nu. 9 Na nia nin kaped na si
Unisimu a ʼgkasaligan enggu papedtayan a suled tanu sa paginugut a
sakadalepa nu bu. Na silan i manudtul sa lekanu makapantag sa langun
na ʼgkanggula nami sia.
10 Pedsalamen kanu ni Aristarkus a kaped ku bun sia a bilanggu
enggu pedsalamen kanu bun ni Markus a wata magali ni Barnabas.
Na makapantag kani Markus a nia na natalima nu den i katigan sa
amaika makasan sekanin sa lekanu na edsakaw-sakaw nu sekanin. 11 Na
pedsalamen kanu bun ni Isa a nia a bedtuan bun sa Hustu. Silan bu ba
a nia i pagidsan ku a Yahudi a kaped ku sa kapebpayapat pantag kanu
kapendatu nu Kadenan. Na masela gaid i tabangʼilan sa laki.
12 Pedsalamen kanu bun ni Ipapras a sakadalepa nu bu a isa bun
a ulipen nu Isa al-Masih. Tatap kanu nin ibpangeni-ngeni sa senep
Kulusas 4
Magi NT Final draft.indb 608 3/24/2021 2:51:38 PM
609
sa atay sa ʼgkabagel i tindegʼu enggu ʼgkatua i paginugutʼu taman sa
makasigulu sa tidtu-tidtu i ginawa nu kanu ngin i kahanda nu Kadenan.
13 Na makadsaksi aku sa lekanu u endaw taman i kabpaginapasʼin sabap
sa lekanu apeg den nu ʼbpamaginugut san sa Laudisia enggu Hirapulis.
14 Pedsalamen kanu bun ni Luk a papedtayan tanu a duktur apeg den
ni Dimas.
15 Isalam aku nu bun kanu manga suled tanu sa paginugut san sa
Laudisia, kani Nimpa taman den kanu umpungan nu ʼbpamaginugut a
pendidilimudan san sa walay nin. 16 Na u mapasadʼu matia su sulat ku
a nia sa lekanu na ipabatia nu bun kanu umpungan nu ʼbpamaginugut
sa Laudisia enggu sekanu menem na batia nu bun su sulat ku a entu
kanilan. 17 Na edtalu nu bu san kani Arkipus a nan i papanalusen nin su
galebekan a inisangan sa lekanin nu Mapulu.
18 Na saki a si Bulus i sinemulat mismu kanu nia ba a salam. Di nu bu
ʼbpelipatani i sia aku pamun samaya sa bilangguan. San sa lekanu su da
idsan nin a limu nu Kadenan.
Wassalam
Kulusas 4
Magi NT Final draft.indb 609 3/24/2021 2:51:39 PM
610
Ika-isa a Sulat
kanu Manga Taw
sa Tisalunika
Magi NT Final draft.indb 610 3/24/2021 2:51:40 PM
611
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼu mama a bedtuan sa Bulus a lu pakatumpa kanu
lumpukan nu ʼbpamaginugut sa Tisalunika. Na su kinasulatʼin sa nia na lu
sekanin natabu sa Kurintu a lusudʼu prubinsia a Akaya a kapedʼin si Silas enggu
si Timuti. Na su Tisalunika na balapantag a siudadʼu prubinsia a Masidunia
a bedtuan saguna sa Greece. Nakapila kapadian bu i kinapangusiatʼilan lu sa
Tisalunika kagina natekaw i kinaawa nilan lu sabap sa kabpamungkaid kanilan.
Mabatia su pantag kanu nia sia kanu Manga Pinggalebekʼu Manga Sinugu nu
Isa al-Masih 17 ayat 1 taman sa 10.
Nia nakadalem kanu nia a sulat na su kinapatademʼi Bulus kanu manga
taw lu a ʼbpamaginugut pantag kanu manga pinggula nin a kapedʼin si Silas
enggu si Timuti sa kanu timpu a lu pan silan kanilan enggu su kapegkiugʼilan
pembalingan. Na nia pan nakadalem kanu nia a sulat na su panduan pantag
kanu kapaguyag-uyag a kasuatan nu Kadenan taman den kanu inam sa
kambibiag ʼbpaluman nu ʼbpamaginugut sa kanu kambalingan nu Isa al-Masih
ganat sa sulega.
Magi NT Final draft.indb 611 3/24/2021 2:51:41 PM
612
a 1:1 Ama tanu a su Kadenan Su langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag sa nia sia
kanu Maena nu Mangadalem a Kadtalu kanu Kitab a mailay sia k b anu kapupusan nu nia a kitab. 1:5 Su Mapia a Tutuma na pantag kanu pinangaden nu Kadenan a kalipuasan nu manga taw
kanu kabaladusan nilan sia nakanggulalan kanu Isa al-Masih. Madakel pan i kasabutan tanu
makapantag kanu Mapia a Tutuma sia kanu Maena nu Mangadalem a Kadtalu kanu Kitab a
mailay kanu kapupusan nu nia a kitab.
Su Salam 1 1 Salam sa lekanu. Su nia a sulat na ebpun kani Bulus, Silas enggu
Timuti a san pakatumpa sa lekanu a lumpukan nu ʼbpamaginugut sa
Tisalunika a lusud kanu Ama tanu a su Kadenana enggu kanu Mapulu tanu
a su Isa al-Masih. San sa lekanu su da idsan nin a limu enggu kalilintad.
Su Kapedsukul-sukul kanu Saligʼu ʼBpamaginugut sa Tisalunika
2 Na uman kami ʼbpangeni-ngeni na tatapʼami sekanu ibpagamung
enggu ipedsukul-sukul kanu Ama tanu a su Kadenan 3 kagina di
nami a benal ʼgkalipatanan su galebekʼu a unga nu saligʼu enggu
su kapedsamikalʼu penggalebek a unga nu limu nu taman kanu
kapedsabalʼu a unga nu inamʼu kanu Mapulu tanu a su Isa al-Masih.
4 Manga lusudʼami sa tian a ipegkalimu nu Kadenan, katawan nami
i pinamili kanu nu Kadenan 5 kagina su kinapangusiatʼami sa lekanu
kanu Mapia a Tutuma b na dikena bu matag manga kadtalu ka aden
kabarakatʼin a ebpun kanu Suti a Ruh enggu natatalangedʼami i benal
su inipangusiatʼami sa lekanu. Na katawan nu bun man u ngin i manga
ula-ula nami kanu san kami pan sa lekanu. Na su langun nu entu na
pinggula nami sa lekanu a kapianan. 6 Na nakapagidsan kanu man sa
lekami enggu kanu Mapulu a su Isa al-Masih ka apia pedtala kanu kanu
sangat i kapasangʼin a kabpamungkaid kanu kinatalima nu kanu kadtalu
nu Kadenan na pinagkagalaw kanu bun nu Suti a Ruh. 7 Na sabap sa entu
na nabaluy kanu a upaman a kailingan nu langun na ʼbpamaginugut
magidsan i san sa Masidunia enggu sia sa Akaya. 8 Ka nabadtug man
su kadtalu nu Mapulu sia nakanggulalan sa lekanu, dikena bu san sa
Masidunia enggu sia sa Akaya ka taman den kanu apia endaw a dalepa.
Ka nakapayapat den man su pantag kanu kapedsaligʼu kanu Kadenan
tembu di den nasisita a panudtulen nami pan kanu ped a taw su pantag
kanu entu. 9 Kagina silan demun i ʼbpanudtul lun u panun i kinatalima
1 Tisalunika 1
Magi NT Final draft.indb 612 3/24/2021 2:51:41 PM
613
c 2:7 sinugu nu Masih Nia ba su pinamili nu Isa al-Masih a masugu nin kanu kapebpayapat kanu
manga kadtalu nu Kadenan. Na lusud sia ba si Bulus, Silas enggu su manga ped pan. Liu silan kanu
nangauna a sapulu enggu dua a pinamili nu Isa al-Masih kanu bibiag pan sekanin sia sa dunia.
nu sa lekami enggu panun i kinataligkudʼu kanu manga pegkakadenanen
ka enggu kanu makasimba kanu kaisa-isa nin bu a tidtu a Kadenan.
10 Pinanudtulʼilan bun u panun i kabpagingapa nu kanu Tunggalʼu Kadenan
a ebpun sa sulega a su Isa al-Masih a pinambibiagʼin ʼbpaluman. Sekanin i
ʼbpamelipuas sa lekitanu kanu pakatingguma a lipungetʼu Kadenan.
Su Kinalu ni Bulus, Silas enggu Timuti sa Tisalunika 2 1 Manga lusudʼami sa tian na katawan nu man i dala kaawi na
katagan su kinasan nami sa lekanu. 2 Na nasabutan nu bun i unan
nu kinasan nami sa lekanu na tinemala kami sa kamalasayan taman
sa pinagkaya kami pan lu sa dalepa a Pilipi. Ugaidʼa apia ka maitu na
pinagkabagelʼu Kadenan i aki nami asalʼa makapayagʼami sa lekanu su
Mapia a Tutuma nin apia nia nin kaaden i madakel i pedsungkang sa
lekami. 3 Ka dikena man pakasibay su kabpangusiatʼami atawa ka ebpun
kanu maledsik a kahanda atawa ka kasalimbut 4 ka su kabpangusiatʼami
na sabap sa pinamili kami nu Kadenan a dait a kasaligan nin kanu
Mapia a Tutuma. Na su kapenggalebekʼami sa nia na dikena nami
ʼbpanunuaten su manusia ka nia nami ʼbpanunuaten na su Kadenan a
pakailay kanu atay nami. 5 Na katawan nu i dala nami sekanu ukita
sa mamis a kangadtalu ka su Kadenan i saksi sa dikena nami sekanu
pinamakutan mamantiali. 6 Dikena kami pakapangingalap sa pugi nu
apia entain magidsan pan i ebpun sa lekanu atawa ka kanu ped a taw,
7 apia nia nin kaaden i aden kawagibʼami a manga sinugu nu Masih c sa
kapamantun sa kapagadatʼu sa lekami. Ugaidʼa makin nia nami pinggula
na pinagkalemekʼami i palangay nami sa lekanu a mana bun su ina a
papedsusu kanu wata nin a manaut enggu pedtiakap lun. 8 Ka masupeg
kanu man a benal kanu atay nami tembu dikena bu su Mapia a Tutuma
nu Kadenan i inenggay nami sa lekanu ka apegʼu ginawa nami na
inenggay nami sa lekanu ka sangat man a pinadtaya nami sekanu.
9 Manga lusudʼami sa tian na natalatantu i ʼgkatademan nu pamun
su kinadsamikalʼami mamantiali kanu timpu na kabpangusiatʼami sa
lekanu kanu Mapia a Tutuma nu Kadenan ka magidsan pan i magabi sa
1 Tisalunika 1 , 2
Magi NT Final draft.indb 613 3/24/2021 2:51:41 PM
614
d 2:14 pagidsan nu Na su manga taw sa Tisalunika na kadakelan kanilan na dikena-Yahudi enggu
nia nilan pedsimban na manga balahala atawa ka pegkakadenanen.
malamag na ʼbpagapas kami ʼbpamantiali asalʼa di kami makaugat kanu
apia entain sa lekanu.
10 Na sekanu enggu su Kadenan i saksi nami sa ikelas enggu matidtu
kami taman sa dala makatila kanu ngin i pibpalangay nami sa lekanu a
ʼbpamaginugut. 11 Katawan nu bun i nia nami ula-ula kanu uman i isa sa
lekanu na mana bun su ula-ula nu ama kanu wata nin 12 a papegkabagel
kanu atay nu enggu pedsekat sa lekanu ʼbpangeni sa maguyag-uyag kanu
sa ukit a makadait kanu Kadenan a ʼbpagenggat sa lekanu sa makaampit
kanu kanu kapendatu nin enggu kanu sigay nin.
Su Kinapamungkaid kanu ʼBpamaginugut
13 Na di bun ʼgkapinda su kapedsukul-sukulʼami kanu Kadenan kagina
tinalima nu su kadtalu nu Kadenan a inipangusiatʼami sa lekanu sa dikena
matag kadtalu bu nu manusia ka saben-sabenal a kadtalu demun nu
Kadenan. Saleta na entu bun ba i benal na kadtalu i entu nu Kadenan enggu
ʼgkailay su kabarakatʼu entu sia kanu uyag-uyagʼu a ʼbpamaginugut. 14 Ka
sekanu a manga lusudʼami sa tian na nakapagidsan kanu man kanu manga
lumpukan nu ʼbpamaginugut kanu Kadenan a lusud kanu Isa al-Masih
sa dalepa a Yudia ka u ngin i kinatala nu sa kamalasayan kanu manga
pagidsan nu d na maitu bun ba i kinatala nilan sa kamalasayan kanu
manga pagidsan nilan a Yahudi. 15 Ka su Mapulu tanu a su Isa al-Masih
na nia bun minimatay lun na su manga pagidsan nin bun a manga taw a
Yahudi, na maitu bun ba su manga nangauna pan a nabi enggu apia sekami
na pagidsan nami bun a Yahudi i namungkaid sa lekami. Di silan pakasuat
kanu Kadenan enggu timbang a pegkuntelan nilan su langun nu taw 16 ka
di nilan ʼgkalilinian i kabpangusiatʼami kanu manga taw a dikena-Yahudi
sa kalipuasʼilan. Na pedsusubela den su kapembaladusa nilan tembu su
lipungetʼu Kadenan na pakatingguma den kanilan.
Su Kabpagilaya ni Bulus ʼBpaluman kanu
ʼBpamaginugut lu sa Tisalunika
17 Manga lusudʼami sa tian na apia bagu pamun i kinabpapitas sa
lekitanu na nangilay kami den sa ukit sa kambalingan nami san sa
1 Tisalunika 2
Magi NT Final draft.indb 614 3/24/2021 2:51:42 PM
615
lekanu ka sangat man a ʼgkatademan nami sekanu. Na apia dala kami
san na di kanu ʼgkaawa kanu ginawa nami 18 ka pegkiug kami man a
benal pembalingan san, labi aku den ka nakapila aku den pedtekaw
pembalingan san ugaidʼa tatap kami ʼbpagungenen nu Datu na Giadsal.
19 Ka sekanu i ʼbpagenggay sa lekami sa inam enggu papegkagalaw sa
lekami, sekanu i balasʼami a makamamasela nami sia kanu kaadapan nu
Mapulu a su Isa al-Masih sia kanu kambalingan nin. 20 Saben-sabenal a
sekanu man i kabadtugan nami enggu papegkagalaw sa lekami. 3 1 Tembu guna su di kami den pakatigkel sa kapegkatademʼami
sa lekanu na nia nami napamagayunan na gagalu na lu kami sa
dalepa a Atinas 2 na nia nami paunan embalingan san na si Timuti a
lusud tanu bun sa tian a tagapeda nami kanu galebekan kanu Kadenan
sia kanu kapebpayag kanu Mapia a Tutuma pantag kanu Masih ka
enggu nin makapagkabagel su atay nu enggu su saligʼu 3 asalʼa di kanu
makasangkup kanu ʼgkangatala nu a kabpamungkaid. Na katawan nu
bun man i sekitanu a ʼbpamaginugut na unut kanu kabpaginugut tanu i
makatala tanu sa kabpamungkaid 4 a mana bun su tatapʼami pedtalun sa
lekanu kanu timpu a san kami pan sa lekanu ka ʼgkanggula den ba a nia
saguna enggu dikena i entu bagu sa lekanu. 5 Tembu ba guna su di aku
den pakatigkel na pinasan ku si Timuti ka enggu nami ʼgkatawan u ngin
i betadʼu saligʼu ka ʼgkagilekan aku sa basi nasasat kanu den nu Datu na
Giadsal na kaawan na katagan su pinggalebekʼami sa lekanu.
6 Ugaidʼa saguna na nakambalingan si Timuti sa lekami a nakadtapik
sa mapia a katigan pantag kanu saligʼu enggu kanu limu nu. Na
napanudtulʼin bun sa lekami i mapia i labitan nu sa lekami enggu su
kapegkiugʼu a benal ʼbpagilaya sa lekami a mana bun su kapegkiugʼami
ʼbpagilaya sa lekanu pebpaluman. 7 Na namba i sabapʼin manga lusudʼami
sa tian, sa apia pedtala kami sa kamalasayan enggu kabpamungkaid na
pegkabagel bun i manggiginawa nami sabap kanu saligʼu. 8 Na kagina ka
maitu sa mabagel bun i tindegʼu kanu Mapulu na makasesengaw den i
manggiginawa nami. 9 Na sabap kanu da idsan nin a nia a kapegkagalaw
nami sia kanu adapan nu Kadenan sabap sa lekanu na kulang pan i
kadsukul-sukulʼami kanu Kadenan a sambi sa entu. 10 Na magabi sa
malamag na ʼbpangeni-ngeni kami sa senep sa atay sa mamakapagilaya
tanu pamun ʼbpaluman ka enggu nami matalutup su ngin i kulang kanu
saligʼu.
1 Tisalunika 2 , 3
Magi NT Final draft.indb 615 3/24/2021 2:51:43 PM
616
e 3:13 su manga sinuti nin Su nia na di ʼgkatalanged u manusia atawa ka malaikat atawa ka su
f dua a nia. 4:4 kumpen nu su ginawa Na nia maena nu ginawa sia sa basa a Grik na badan. Su badan i
pegkumpenen kanu kapedsina enggu kanu ped pan a mawag a galebek. Nia pan ped a sabutʼu
manga alim na su kaluma nu bu i dait a imbalagiuma nu.
11 Na ʼbpangeni-ngenin nami kanu Ama tanu a su Kadenan enggu kanu
Mapulu tanu a su Isa al-Masih i tutulun kami nin sa panun i kambalingan
nami san sa lekanu. 12 Na ibpangeni-ngeni nami bun kanu Mapulu i isegan
nin pan su kagkakalimua nu taman sa mamelapay su entu kanu uman i isa
sa lekanu taman den kanu langun nu taw a mana bun su kabpamelapay
nu limu nami sa lekanu. 13 Na amaika maitu na pagkabagelen kanu nu
Mapulu asalʼa di mapalin su kaikelasʼu enggu di kanu katilan sia kanu
adapan nu Ama tanu a su Kadenan sa kanu gay a kambalingan nu Mapulu
tanu a su Isa al-Masih a pedʼin su manga sinuti nin. e
Su Kapaguyag-uyag a Kasuatan nu Kadenan 4 1 Manga lusudʼami sa tian na napamandu nami den sekanu sa
kapaguyag-uyag a pakasuat kanu Kadenan taman sa ipenggulalan
nu den su entu. Na sabap sa lusud tanu kanu Mapulu a su Isa
al-Masih na ʼbpangenin nami sa lekanu i papangisegʼu pan su entu a
kabpaguyag-uyagʼu. 2 Ka ʼgkatawan nu bun man u ngin i inisugu nu
Mapulu tanu a su Isa al-Masih a inipamandu nami sa lekanu. 3 Ka nia
man kahanda nu Kadenan sa lekanu na mabaluy kanu a ikelas tembu
nia dait na tangkai nu su kapedsina 4 enggu kumpen nu su ginawa f nu
sa ikelas a ukit asalʼa kapagadatan kanu, 5 dikena sa ukit a kaduduniay
a kiugʼa ginawa a mana bun su penggulan nu manga taw a da sabutʼin
kanu Kadenan. 6 Ka amaika maitu na dala a benal makanggula sa lekanu
sa kanggiabu sa kaluma nu pedʼin ka apia entain i enggula sa maitu ba na
siksan nu Mapulu a mana bun su pinaingatan nami den sa lekanu. 7 Kagina
dikena nia kinapamili nu Kadenan sa lekitanu i kanggula tanu sa maledsik
a galebek ka kabaluy tanu sa ikelas. 8 Na apia entain i semungkang
kanu nia a panduan na dikena su manusia i sinungkangʼin ka nia nin
sinungkang na su Kadenan a ʼbpagenggay sa lekanu kanu Suti a Ruh nin.
9 Na pantag menem kanu kagkakalimua nu a edsusuled sa paginugut
na di den nasisita a isulat ku pan sa lekanu su makapantag sa entu ka
su Kadenan demun i namandu sa lekanu sa kagkakalimua 10 taman sa
1 Tisalunika 3 , 4
Magi NT Final draft.indb 616 3/24/2021 2:51:43 PM
617
penggulan nu su entu kanu langun nu manga suledʼu sa paginugut sa
lusudʼa Masidunia. Ugaidʼa apia ka maitu na ʼbpangenin nami pamun
sa lekanu a manga lusudʼami sa tian i makin nu papangiseg su entu a
kagkakalimua nu. 11 Nia nu ʼbpapangilay na panun i kabpaguyag-uyagʼu
sa malilintad, di nu lemusudi su uyag-uyagʼu pedʼu enggu pamantiali
kanu sa mana bun su inipapata nami sa lekanu 12 asalʼa di kanu
makasalig kanu kauyagan nu apia entain enggu kapagadatan kanu nu
apia entain a dikena ʼbpaginugut kanu Isa al-Masih.
Su Pantag kanu Kambalingan nu Isa al-Masih
13 Manga lusudʼami sa tian na nia nami kalilinian na kasabutan nu
su pantag kanu manganggula nu namamatay den a ʼbpamaginugut
kanu Isa al-Masih ka enggu di malidu i ginawa nu a dikena pagidsan kanu
manga taw a dala inamʼin sia kanu Mauli a Gay. 14 Na kagina ka
ʼbpaginugut tanu sa minatay su Isa al-Masih enggu mimbibiag sekanin
ʼbpaluman na ʼbpaginugut tanu bun sa pambibiagen bun nu Kadenan su
namamatay a lusud kanu Isa al-Masih enggu paunuten nin silan kanu
Isa al-Masih kanu kambalingan nin.
15 Na nia su katigan nu Mapulu a su Isa al-Masih a ipebpayagʼami
sa lekanu: Su sekitanu a bibiag pan kanu kambalingan nu Mapulu na
natalatantu i di tanu kaunanan su namamatay den kanu kaalaw kanu
Mapulu. 16 Ka kanu kutika a entu na sekanin demun i embaba ebpun sa
sulega a salenganen nu matanug a suala a pedsugu, suala nu mapulu
nu malaikat enggu su uni nu tambuli nu Kadenan. Na su namamatay
a lusud kanu Isa al-Masih na pambibiagen 17 entu pan ka su sekitanu a
manga bibiag pamun na munut tanu kanilan sa kabpapulu lu sa gabun
ka enggu tanu maalaw su Mapulu lu sa kawang-kawangan taman sa
madtagapeda tanu sekanin taman sa taman. 18 Kagina ka maitu na sia
makanggulalan kanu nia a panduan na pagkabagelen nu uman i isa su
ginawa nu pedʼin. 5 1 Manga lusudʼami sa tian, na di den nasisita a edsulatan kanu
pan makapantag kanu ngin i kutika enggu gay a kanggula kanu
langun nu entu. 2 Na ʼgkatawan nu bun man i su gay a kambalingan nu
Mapulu na di ʼgkatawan a mana bun su tanegkawn a pakatekaw demun
pakauma sa magabi. 3 Na manggula su entu kanu timpu a nia kataw nu
manga taw na malilintad enggu dala makagkaid ugaidʼa dikena besen
1 Tisalunika 4 , 5
Magi NT Final draft.indb 617 3/24/2021 2:51:43 PM
618
ka kanu entu demun ba na makatekaw makatingguma kanilan su tiuba
a mana su kapegkatekaw ʼbpelumpakʼu masakit kanu babay a pembata.
Na nanget a di nilan kalidasan su entu.
4 Ugaidʼa sekanu a manga lusudʼami sa tian na dikena kanu man
ʼbpaguyag-uyag sia kanu kalibutengan tembu di makakedu i ginawa nu
sa kanu gay a kambalingan nu Mapulu, dikena mana su kapegkauma
nu tanegkawn a pakakedu i ginawa nu. 5 Kagina langun nu na sia kanu
ʼbpaguyag-uyag kanu kaliwanagan dikena sia kanu kalibutengan. Na
nalusud tanu man sia kanu malamag dikena sia kanu magabi 6 tembu
di tanu miling kanu ped a taw a pedtulug ka makin nia tanu enggulan
na mimaman tanu enggu kumpenen tanu su ginawa tanu. 7 Kagina nia
kadsalilidan a kapedtulugʼu manga taw na magabi enggu magabi bun
i katatapan a kapendalangutan nilan. 8 Ugaidʼa sabap sa sekitanu na
nalusud tanu kanu malamag na dait a kumpenen tanu su ginawa tanu
enggu isangan tanu su kelungʼu laleb a su limu enggu su salig. Isangan
tanu bun su kelungʼu ulu a su inam tanu a su kalipuasan. 9 Ka dikena
man nia kinapamili nu Kadenan sa lekitanu i siksan tanu nin ka nia
nin kinapamili sa lekitanu na asalʼa matalima tanu su kalipuasan a sia
makanggulalan kanu Mapulu tanu a su Isa al-Masih 10 a minatay sabap
sa lekitanu asalʼa madtagapeda tanu sekanin taman sa taman, magidsan
pan i bibiag tanu atawa ka minatay tanu den sia kanu kambalingan nin.
11 Kagina ka maitu na papanalusʼu su kapagkabagelʼu kanu ginawa nu
pedʼu taman sa edtatabanga kanu sa kagkabagelʼu saligʼu uman i isa sa
lekanu a mana bun su penggulan nu den a nan.
Su Mauli a Tutuma
12 Manga lusudʼami sa tian na ʼbpangenin nami sa lekanu i enggi
nu sa alaga su manga taw a pedsamikal penggalebek san sa lekanu
a ʼbpangulu sa lekanu sia kanu Mapulu enggu ʼbpamapata sa lekanu.
13 Pagadati nu a benal silan enggu ikalimu nu silan sa senep sa atay
sabap kanu galebekʼilan a entu. Paguyag-uyag kanu sa malilintad kanu
uman i isa.
14 Manga lusudʼami sa tian na ʼbpangenin nami bun sa lekanu i
pangindaw nu su manga pebpauk-pauk, pagkabagelʼu su manga matalaw
i aki nin enggu tabangi nu su manga malubay taman sa edsabali nu su
uman i isa. 15 Na sigulu nu i di nu kasulian sa mawag su penggula sa
1 Tisalunika 5
Magi NT Final draft.indb 618 3/24/2021 2:51:44 PM
619
lekanu sa mawag ugaidʼa tatapʼu paginapas su kanggula nu sa mapia
kanu uman i isa sa lekanu taman den kanu langun na taw.
16 Tatapʼu pagkagalaw su manggiginawa nu, 17 di nu pebpinda su
kabpangeni-ngeni nu 18 enggu apia ngin i manggula na edsukul-sukul
kanu kagina nia ba i pegkiugan nu Kadenan a enggulan nu a manga
nalusud kanu Isa al-Masih.
19 Di nu ʼbpagungena su galebekʼu Suti a Ruh 20 enggu di nu ʼbpagawi
sa katagan su manga ipebpayag a kadtalu nu Kadenan, 21 ka makin nu
edsima-sima su langun nu entu ka u ngin i mailay nu lun a mapia na
entu ba i kua nu. 22 Na lidasi nu su langun nu embalangan a kadaluakan.
23 Na ʼbpangenin nami kanu Kadenan a ʼgkabpunan nu kalilintad i
ikelasen kanu nin sa tidtu-tidtu taman sa tiakapan nin su itungan nu, su
ngiawa nu enggu su badan nu asalʼa di kanu katilan kanu kambalingan
nu Mapulu tanu a su Isa al-Masih. 24 Na tumanen nu Kadenan su entu a
namili sa lekanu kagina matidtu man sekanin.
25 Manga lusudʼami sa tian na ipangeni-ngeni kami nu bun.
26 Salamʼu su manga suledʼu sa paginugut sia luyud kanu kinasuti sa
lekanu nu Kadenan.
27 Sia kanu ingala nu Mapulu na ipebpaliugat ku sa lekanu i batia nu
su nia a sulat sa kanu langun nu manga suled tanu sa paginugut.
28 San sa lekanu su da idsan nin a limu nu Mapulu tanu a su Isa
al-Masih.
Wassalam
1 Tisalunika 5
Magi NT Final draft.indb 619 3/24/2021 2:51:44 PM
620
Ikadua a Sulat
kanu Manga Taw
sa Tisalunika
Magi NT Final draft.indb 620 3/24/2021 2:51:45 PM
621
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼu mama a bedtuan sa Bulus a lu pakatumpa
kanu lumpukan nu ʼbpamaginugut sa dalepa a Tisalunika. Na su kinasulatʼin
sa nia na lu bun sekanin natabu sa Kurintu a lusudʼu prubinsia a Akaya a
kapedʼin bun si Silas enggu si Timuti. Na ikadua den i nia a sulatʼi Bulus kanu
ʼbpamaginugut sa Tisalunika.
Na nia nakadalem kanu nia a sulat na su kagkabagelʼu tindegʼu
ʼbpamaginugut taman sa itagu nilan sa ginawa su panduan a inipamandu
kanilan. Na nakadalem bun sia su makapantag kanu wagib a kapedsiksa nu
Kadenan kanu ʼbpamungkaid kanu ʼbpamaginugut lu sa Tisalunika enggu su
kapangingat kanu manga panduan a di pakatidtu pantag kanu kambalingan
nu Isa al-Masih. Nakadalem bun sia su dait a pakaidan kanu ʼbpamaginugut a
pebpauk-pauk atawa ka di miug enggalebek.
Magi NT Final draft.indb 621 3/24/2021 2:51:45 PM
622
a 1:1 Ama tanu a su Kadenan Su langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag kanu Ama
tanu a su Kadenan sia kanu Maena nu Mangadalem a Kadtalu kanu Kitab a mailay sia kanu
b kapupusan nu nia a kitab. 1:7-8 ʼbpangalaw-kalaw a apuy Na dikena nia su apuy sa naraka ugaidʼa su nia na pakatayaw
udi na makaliwanag kanu kapegkauma nu Isa al-Masih sia sa dunia.
Su Salam 1 1 Su nia a sulat na ebpun kani Bulus, Silas enggu Timuti a san
pakatumpa sa lekanu a lumpukan nu ʼbpamaginugut sa Tisalunika
a nalusud kanu Ama tanu a su Kadenan a enggu kanu Mapulu a su Isa
al-Masih. 2 Na san sa lekanu su da idsan nin a limu enggu kalilintad
a ebpun kanu Ama tanu a su Kadenan enggu kanu Mapulu a su Isa
al-Masih.
Su Kukuman nu Kadenan na Matidtu
3 Manga lusudʼami sa tian na dait man a benal a tatapʼami sekanu
idsukul-sukul kanu Kadenan kagina pegkabagel-pegkabagel bun su
saligʼu enggu ʼbpagiseg-ʼbpagiseg bun su kapegkakalimua nu. 4 Tembu
ibpemamasela nami sekanu kanu manga lumpukan nu ʼbpamaginugut
kanu Kadenan sabap kanu saligʼu enggu su kapedtigkelʼu kanu langun
na kamalasayan enggu kabpamungkaid sa lekanu. 5 Na su langun nu
entu na amadan sa matidtu su kukuman nu Kadenan kagina sia kanu
ʼgkangatala nu a kamalasayan sabap kanu kabpaginugutʼu kanu Kadenan
na amadan sa dait a malusud kanu kanu kapendatu nin. 6 Na benal man
a matidtu su Kadenan ka pakapasangan nin su papegkapasang sa lekanu
7-8 enggu papangintelenen nin menem su pedtala sa kabpamungkaid
taman den sa lekami sia kanu kauma nu Mapulu a su Isa al-Masih a
ebpun sa sulega sia kanu lukʼu ʼbpangalaw-kalaw a apuy b a kapedʼin
su manga barakat a malaikatʼin. Na siksan nin su di pedtalima kanu
Kadenan enggu su di ʼbpaginugut kanu Mapia a Tutuma pantag sa
lekanin a Mapulu tanu a su Isa al-Masih. 9 Na siksan silan kanu da
taman nin a kabinasan, makapitas den silan kanu kaadapan nu Mapulu
enggu kanu sigay nin a tanda nu kabarakatʼin. 10 Na manggula su
entu kanu gay a kauma nu Mapulu asalʼa mapugi sekanin sabap kanu
pinggula nin kanu manga taw a sinuti nin. Na kagaipan sekanin nu
2 Tisalunika 1
Magi NT Final draft.indb 622 3/24/2021 2:51:45 PM
623
c 2:3 su taw a pedsungkang kanu kitaban nu Kadenan Na dikena nia su Datu na Giadsal
ugaidʼa aden bagelʼin a inenggay lun nu Datu na Giadsal asalʼa makapagakal kanu manga taw a
di ʼbpaginugut kanu Kadenan.
langun nu ʼbpamaginugut lun enggu lusud kanu den lu ba kagina
pinaginugutan nu su inipayagʼami sa lekanu.
11 Kagina ka maitu na tatapʼami sekanu ibpangeni-ngeni sa tabangan
kanu nu Kadenan sa makapaguyag-uyag kanu sa makadait kanu
kinapamili nu Kadenan sa lekanu. Na ibpangeni-ngeni nami bun i su
langun na mapia a kahanda nu na tumanen nu Kadenan enggu talutupen
nin su galebekʼu a unga nu saligʼu sia makanggulalan kanu kabarakatʼin
12 ka enggu sabap sa lekanu na makapulu su ingala nu Mapulu tanu a su
Isa al-Masih enggu sekanu menem na makapulu sabap kanu dala idsan
nin a limu nu Kadenan enggu kanu Mapulu a su Isa al-Masih.
Su Kambuatʼu Taw a Pedsungkang unan nu
Kambalingan nu Isa al-Masih 2 1 Manga lusudʼami sa tian na pantag kanu kambalingan nu Mapulu
tanu a su Isa al-Masih enggu su kapapendidilimudan sa lekitanu
sa kaalaw tanu lun na nia nami ʼbpangenin sa lekanu na 2 di nu
mapandua-dua i itungan nu atawa ka ginawa nu apia aden pan edtalu sa
lekanu sa maya ta kun sa nauma den su gay a kambalingan nu Mapulu.
Da kanu maginugut sa apia nia nilan pan edtalun i inipayag kun i entu
nu ruh sa lekami atawa ka inipangusiatʼami kun i entu kanilan atawa
ka nakadalem kanu sulat a ebpun sa lekami. 3 Na da kanu mapapagakal
sa apia ngin a ukit kagina di pan babaya manggula su kambalingan nu
Mapulu taman a di pan manggula su masela a kapedsungkang kanu
Kadenan enggu taman a di pan makambuat su taw a pedsungkang kanu
kitaban nu Kadenan. c Na su entu ba a pedsungkang a inidtatalama den
sa lekanin su kanarakan, 4 na sungkangen nin su apia ngin a pedsimban
nu manga taw enggu su langun na pegkakadenanen taman sa ibpapulu
nin su ginawa nin kanu langun nu entu. Na lu sekanin mayan kanu Suti
a ʼBpagagaman kanu Kadenan ka ipayagʼin su ginawa nin sa sekanin
kun su Kadenan.
5 Na ngintu, di nu ʼgkagkalendem su entu? Ka nakapamandu ku den i
entu sa lekanu kanu san aku pan sa lekanu. 6 Na ʼgkatawan nu bun man
2 Tisalunika 1 , 2
Magi NT Final draft.indb 623 3/24/2021 2:51:45 PM
624
d 2:13 iganat pan sa ganatan na pinamili kanu den nu Kadenan Kapakayan bun a nia nin
maena sa basa a Grik na lusud kanu kanu nangauna a pinamili nu Kadenan.
u ngin i pakaungen sa kambuatʼu pedsungkang a entu ugaidʼa natatalanged
man a embuat sekanin kanu kauma nu inidtatalama lun a kutika. 7 Apia
ka maitu na su kapedsungkang na pakapayapat den sa di ʼgkatekawan
ugaidʼa su pedsungkang a entu na di pan makambuat taman a di pan
makaawa su ʼbpagungen lun. 8 Na endaw i kaawa nu ʼbpagungen
lun a entu na embuat sekanin ugaidʼa kanu kauma nu Mapulu
a su Isa al-Masih na ipayagʼin su kabarakatʼin taman sa imatayan
nin su pedsungkang a entu sa ukit a kayupʼin lun. 9 Na sia kanu
kambuatʼu pedsungkang a entu na lu sa lekanin su bagel a ebpun kanu
Datu na Giadsal asalʼa manggalebekʼin su langun na embalangan na
kabarakatan enggu manga tanda a kangagaipan sa kanu kapagakalʼin
kanu manga taw. 10 Na usalen nin su langun nu kadaluakan a ukitʼu
kapagakalʼin kanu manga taw a makaidtug sa naraka kagina da nilan
talima enggu da nilan bun itagu sa ginawa su bantang a makapalipuas
kanilan. 11 Kagina ka maitu na makin silan bulibugen nu Kadenan ka
enggu nilan kapaginugutan su manga kalebutan a entu 12 ka enggu
masiksa su langun nu silan a entu a dala paginugut kanu bantang ka nia
nilan linamig na su kadaluakan.
Su Kapapanalusʼu ʼBpamaginugut kanu Inipamandu kanilan
13 Manga lusudʼami sa tian a ipegkalimu nu Mapulu na wagib i
tatapʼami sekanu idsukul-sukul kanu Kadenan kagina iganat pan
sa ganatan na pinamili kanu den nu Kadenan d sa makalipuas sia
makanggulalan kanu kinaikelasʼu Suti a Ruh sa lekanu enggu sia
kanu kinasaligʼu kanu bantang. 14 Na inenggat kanu nu Kadenan kanu
kalipuasʼu sia nakanggulalan kanu Mapia a Tutuma a inipayagʼami sa
lekanu ka enggu kanu makaampit kanu kabadtugan nu Mapulu tanu a
su Isa al-Masih. 15 Kagina ka maitu manga lusudʼami sa tian na makin
nu patalus su mabagel a kapedtindegʼu kanu saligʼu enggu itagu nu sa
ginawa su langun na panduan a inipamandu nami sa lekanu magidsan
pan i sia kanu kadtalu atawa ka sia kanu sulat.
16-17 Na su Isa al-Masih a Mapulu tanu enggu su *Ama tanu a su
Kadenan a malimu sa lekitanu a papegkabagel kanu ginawa tanu
2 Tisalunika 2
Magi NT Final draft.indb 624 3/24/2021 2:51:46 PM
e 3:3 Datu na Giadsal Nia ba su datu nu manga saitan a nia lun ipembedtu sa basa a Grik sia
kanu ayatan a nia na Daluaka.
625
taman sa taman enggu minenggay sa lekitanu sa mapia a inam sia
nakanggulalan kanu da idsan nin a kapegkalimu nin na pangeni-ngenin
nami i pagkabagelen nin su ginawa nu sa kapapanalusʼu kanu langun nu
manga mapia a galebekʼu enggu su manga mapia a kangadtalu nu.
Su Kinapangeni ni Bulus kanu
ʼBpamaginugut sa Ipangeni-ngeni silan 3 1 Nia pan liu sa entu manga lusudʼami sa tian na ipangeni-ngeni
kami nu sa kagkalengkasʼu kapayapatʼu kadtalu nu Mapulu taman
sa enggan nilan sa katagan su entu sa mana bun su kinaenggay nu
lun sa katagan. 2 Ipangeni-ngeni nu bun i malepas kami kanu manga
taw a mawag i galebekʼin enggu daluaka a manga taw kagina dikena
langun na manga taw na semalig kanu Mapulu. 3 Ugaidʼa matidtu
man su Mapulu a papegkabagel enggu pegkelung sa lekanu kanu
Datu na Giadsal. e 4 Na pedsalig kami kanu Mapulu sa penggalebeken
nu su manga ipedsugu nami sa lekanu taman sa ipedtalusʼu su
kapenggalebekʼu sa entu. 5 Na ipangeni-ngeni nami kanu Mapulu i
ipamula nin kanu atay nu su kasabalʼin enggu su kakalimu nu Kadenan.
Su Kabpamapata kanu Pebpauk-pauk
6 Manga lusudʼami sa tian, na sia kanu bagel a inenggay sa lekami nu
Mapulu tanu a su Isa al-Masih na ipedsugu nami sa lekanu i tangkai nu
su apia entain a manga suledʼu sa paginugut a pebpauk-pauk enggu di
ʼbpaguyag-uyag sia luyud kanu panduan a inipamandu nami sa lekanu.
7 Ka katawan nu bun man i dait a sekami i ilingi nu kagina kanu timpu
a san kami pan sa lekanu na da kami ʼbpauk-pauk. 8 Dala nakan nami a
dala nami kabayadi. Ugaidʼa nia pan mula na magabi sa malamag na
ʼbpagapas kami bun ʼbpamantiali asalʼa di kami makaugat kanu apia
entain sa lekanu. 9 Na dikena nia nin sabap i dala kawagibʼami sa
katalima sa tabang ebpun sa lekanu ugaidʼa pinggula nami i nia ka
enggu nami sekanu kaenggan sa upaman a kailingan nu. 10 Apia kanu
timpu a san kami pan sa lekanu na nia nami inisugu sa lekanu na “Apia
entain i di miug enggalebek na di pakanen.”
2 Tisalunika 2 , 3
Magi NT Final draft.indb 625 3/24/2021 2:51:46 PM
f 3:17 nia ba i tus Na su kadakelan kanu nia a sulat na inisugu ni Bulus mapasulat. Nia bu
nalabit sia a tus a inisulat demun nu lima ni Bulus na su ayat 17 taman sa 18 a amadan sa
saben-sabenal a lekanin su sulat.
626
11 Na linabitʼami su entu kagina ʼgkakinegʼami i su ped sa lekanu na
pebpauk-pauk enggu di miug enggalebek ka nia nilan bu galebek
na ʼbpelusudan nilan su uyag-uyagʼu pedʼilan. 12 Na sia kanu bagel a
inenggay sa lekami nu Mapulu tanu a su Isa al-Masih na ipedsugu nami
enggu ipedsekatʼami kanu manga taw a entu i mamantiali silan sa
malilintad ka enggu aden kauyagan nilan.
13 Na sekanu menem a manga lusudʼami sa tian na da kanu
pedsangkup kanu kapenggalebekʼu sa mapia. 14 Na apia entain i di
mamantag kanu nakadalem kanu sulatʼami a nia na tanudi nu sekanin
ka di nu lemumbuki ka enggu sekanin kayan. 15 Ugaidʼa di nu menem
sekanin ipedtimbang sa kuntela nu, ka makin nu patidtu ka suledʼu
bun sekanin sa paginugut.
Su Kapupusan nu Sulat
16 Na su Mapulu tanu a ʼgkabpunan nu kalilintad na pangeni-ngenin
nami lun i palilintaden kanu nin kanu langun na timpu sa kanu apia
ngin a ukit taman sa tapiden kanu nin langun.
17 Pedsalamen ku sekanu langun. Saki demun a si Bulus i sinemulat
kanu nia a salam. Na nia ba i tus f sa kanu langun na manga sulat ku.
18 San sa lekanu su da idsan nin a limu nu Mapulu tanu a su Isa al-Masih.
Wassalam
2 Tisalunika 3
Magi NT Final draft.indb 626 3/24/2021 2:51:46 PM
627
Ika-isa a Sulat'i
Bulus kani Timuti
Magi NT Final draft.indb 627 3/24/2021 2:51:47 PM
628
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼu mama a bedtuan sa Bulus a lu pakatumpa kanu
mama a bedtuan sa Timuti. Si Timuti a nia na manguda pamun a mama a
lalayun a kapedʼi Bulus kanu kapendadalaugʼin sa kapebpayapatʼin kanu
Mapia a Tutuma pantag kanu Isa al-Masih. Mabatia tanu i nia sia kanu Manga
Pinggalebekʼu Manga Sinugu nu Isa al-Masih 16 ayat 3 enggu 17 ayat 14 taman
sa 15 enggu 18 ayat 5 enggu 19 ayat 22 enggu 20 ayat 1 taman sa 6.
Na lu natabu si Timuti sa dalepa a Ipisu kanu timpu a kinasulatʼi Bulus
lun ka pinagkalidtabun sekanin ni Bulus lu ka enggu nin ʼgkapanguluan su
lumpukan nu ʼbpamaginugut kanu Isa al-Masih lu kagina masela a benal i lidu
na ginawa nin kanu ʼbpamaginugut kanu entu a dalepa sabap sa kapegkasibay
nu saligʼilan kanu Kadenan. Su dalepa a nia a Ipisu na lusud kanu dalepa a
bedtuan saguna sa Turkey.
Na nia kahanda ni Bulus kanu kinasulatʼin sa nia na asalʼa makapamandu ni
Timuti su tidtu a lalan taman sa kasapalan nin su ʼbpamamandu sa panduan
a di pakatidtu. Na nakadalem bun kanu sulatʼin su makapantag kanu ukitʼu
kapendidilimudan nilan sa kapangadap kanu Kadenan enggu su kapamili
nilan kanu dait a mangulu kanilan apeg den nu pantag kanu mapia a ukit a
katuganul kanu manga balu. Na nakadalem bun sia su kinapagkabagelʼi Bulus
kanu saligʼi Timuti kanu Kadenan asalʼa di sekanin katilan nu apia entain.
Magi NT Final draft.indb 628 3/24/2021 2:51:47 PM
629
a 1:2 Ama tanu a su Kadenan Su langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag sa nia sia
kanu Maena nu Mangadalem a Kadtalu kanu Kitab a mailay kanu kapupusan nu nia a kitab.
Su Salam 1 1 Salam, saki si Bulus a pinamili nu Isa al-Masih a masugu nin sia
luyud kanu kasuguan nu Kadenan a ʼbpamelipuas sa lekitanu enggu
su Isa al-Masih a inam tanu. 2 Su nia a sulat na san pakatumpa sa leka
Timuti a tidtu a wata ku sia kanu salig kanu Kadenan. Na san sa leka su
da idsan nin a limu enggu lat a nanam enggu kalilintad a ebpun kanu
Ama tanu a su Kadenana enggu kanu Mapulu tanu a su Isa al-Masih.
Su ʼBpamamandu sa di Pakatidtu lu sa Ipisu
3 Na ʼbpangenin ku sa leka i san ka demun sa Ipisu a mana bun su
pinangeni ku sa leka unan nu kinasia ku sa Masidunia ka enggu nengka
ʼgkasapalan su ʼbpamamandu a nan sa di pakatidtu a panduan. 4 Edtalui
ka bun silan sa di nilan den ipamamantag su pinangumbal bu a manga
tudtulan enggu su da den kapegkapupusʼin a kapedtarsilan nilan a
nia nin bu ʼgkaunga na kapebpapalawa sa da katagan nin. Dili i entu
pakadtabang sa katuman kanu kahanda nu Kadenan a katuntayan
bu sia makanggulalan kanu kasalig. 5 Nia ku tangga sa kinasugu
ku sa kanggula nengka sa entu na asalʼa makagkakalimua tanu. Na
manggula bu su entu amaika aden sa lekitanu su ikelas a pamusungan
a dala geda-geda nin enggu su senep sa atay a kapedsalig. 6 Kagina
su ped san a manga taw na tinagakʼilan den su entu ka nia nilan den
ibpamamantag na su dala katagan nin a manga bitiala. 7 Pegkiug a
benal silan a mabaluy a gulu nu pangitaban apia nia nin kaaden i di
nilan ʼgkasabutan u ngin i ibpamandu nilan enggu pedtindegan nilan sa
mabagel.
8 Katawan tanu i mapia su pangitaban nu Kadenan amaika wagib
i kausal lun. 9 Na dait a katuntayan tanu sa mapia i dikena man
pinangaden su pangitaban kanu matidtu a manga taw ka pinangaden
su entu kanu manga taw a pedsungkang kanu pangitaban, kanu manga
taw a di ʼbpaginugut, kanu manga taw a daluaka enggu baladusa, kanu
manga taw a pedsakutu kanu Kadenan enggu pedsungkang lun, kanu
1 Timuti 1
Magi NT Final draft.indb 629 3/24/2021 2:51:47 PM
630
manga taw a minimatay sa ama nin atawa ka ina nin enggu talibunu
a taw, 10 kanu manga taw a pedsisina enggu kanu pegkakaluma
sa pagidsan nin bun a mama atawa ka babay, kanu manga taw a
ʼbpangagaw sa taw ka pebpasan nin, kanu manga taw a budtuden enggu
pedsapa sa dikena benal taman den kanu manga taw a penggula sa apia
ngin den a pakasungkang kanu tidtu a panduan 11 a mana su panduan
a luyud kanu Mapia a Tutuma makapantag kanu kasigay nu Kadenan a
sangat a pebpugin. Na su nia a Mapia a Tutuma na inisaligʼu Kadenan sa
laki sa kapayag lun.
12-13 Na ʼbpanginsukulen aku kanu Mapulu tanu a su Isa al-Masih a
napagkabagel sa laki kanu nia a galebekan kagina apia penggubasa
aku paganay sa sakutu sa lekanin enggu ʼbpamungkaidanan ku su
ʼbpamangunut lun taman sa papegkayan ku sekanin na initimbang aku
nin bun a kasaligan kanu kinabetadʼin sa laki kanu nia a galebekan.
Benal a nalatan aku nin sa nanam kagina di ku ʼgkatawan i malat
besen su penggulan ku kanu timpu a di aku pan ʼbpaginugut. 14 Na
ʼbpamelapay sa laki su dala idsan nin a kapegkalimu nu Mapulu tanu
a su Isa al-Masih a unut su kakalimu enggu su salig kanu Kadenan a
ibpagenggay nin kanu taw a nalusud sa lekanin. 15 Na nia su kadtalu
a bantang enggu kasaligan a dait a palitialan sa senep sa atay sa
“Su Isa al-Masih na sinemia sa dunia asalʼa makalipuasʼin su manga
baladusa.” Na saki na baladusa sa langun. 16 Ugaidʼa linatan aku
sa nanamʼu Isa al-Masih apia baladusa aku sa langun ka enggu nin
makapailay sia makanggulalan sa laki su dala idsan nin a kasabalʼin ka
enggu aku mabaluy a upaman kanu manga taw a semalig sa lekanin
a mamakatalima sa uyag-uyag a dala taman nin. 17 Pugin su kaisa-isa
nin a Kadenan a ʼbpagadatan taman sa taman, su kadatu nin na dala
kapegkapupusʼin enggu dala papatayan nin a Kadenan a di ʼgkailay.
Amin.
18 Seka Timuti a wata ku, na ipedsalig ku sa leka su entu a inisugu
ku sa leka. Pakaayun i entu kanu manga inipaalungʼu Kadenan
makapantag sa leka, na di ka lemipatani su entu ka makagkabagel i
entu sa leka sia kanu kabpaninindegʼengka kanu ngin i mapia. 19 Na
sia kanu kabpaninindegʼengka sa entu na papanalus ka bun su
kapedsaligʼengka. Na sigulu ka i dala makasenditʼengka a mawag kanu
ginawa nengka a dikena mana su ped a taw a da nilan ipamamantag
1 Timuti 1
Magi NT Final draft.indb 630 3/24/2021 2:51:47 PM
631
b 1:20 pinadtaday ku den silan lu kanu Datu na Giadsal Nia nin maena na iniawa ni Bulus si
Himinayus enggu si Anduk kanu lumpukan nu ʼbpamaginugut ka enggu ʼgkandayan den silan
nu Datu na Giadsal a datu nu manga saitan. Na pinggula ni Bulus i nia asalʼa makaimaman silan
taman s c a makadtaubat silan. 2:6 ininggihadʼin su umulʼin asalʼa maaun Nia nin maena na maaun su taw kanu kabaladusan
nilan sia makanggulalan kanu kinapatay nu Isa al-Masih ka enggu di den makaidtug su taw lu
sa naraka.
su entu taman sa nakageled su saligʼilan. 20 Isa den lu ba si Himinayus
enggu si Anduk a pinadtaday ku den silan lu kanu Datu na Giadsal b
asalʼa kabulatan silan kanu kapedsakutu nilan.
Su Kabpangeni-ngeni kanu Langun nu manga Taw 2 1 Kagina ka maitu na nia muna-muna sa langun na ʼbpangenin ku
sa lekanu i ipangeni-ngeni nu su langun nu taw taman den kanu
manga nasisita nilan. Ipaladʼu kanu Kadenan su pangeni-ngeni nu a entu
kanilan sa aden kadsukul-sukulʼin. 2 Ipangeni-ngeni nu bun su manga
sultan enggu su ʼgkangaunutan nu dalepa asalʼa makapaguyag-uyag
tanu sa malilintad enggu da samukʼin taman sa kapagadatan tanu
enggu makapagula-ula tanu sa kasuatan nu Kadenan. 3 Na su maitu ba
a pangeni-ngeni na pakasuat kanu Kadenan a ʼbpamelipuas sa lekitanu
enggu pakikinegen nin su entu 4 kagina nia nin pegkiugan na langun
nu taw na makalipuas enggu makatuntay kanu bantang. 5 Kagina
saben-sabenal a kaisa-isa nin bu su Kadenan enggu kaisa-isa nin bu
su makapambalingan kanu manusia sia kanu Kadenan. Na su entu ba
a taw na su Isa al-Masih 6 a ininggihadʼin su umulʼin asalʼa maaun c su
langun nu taw. Na su pinggula nin a entu na nakapayag su kahanda
nu Kadenan kanu inadilʼin a timpu. 7 Na entu bun ba i sabapan na
kinapamili sa laki sa masugu a makapangusiat enggu makapamandu
kanu manga taw a dikena-Yahudi makapantag kanu bantang enggu kanu
salig kanu Kadenan. Na saben-sabenal a benal su pedtalun ku a nia,
dikena aku pembudtud.
Su Dait a Ula-ula nu ʼBpamaginugut sia kanu Kapendidilimudan nilan
8 Kagina ka maitu na nia ku pegkiugan na kanu apia endaw a
kapendidilimudan nu lumpukan nu ʼbpamaginugut na mangeni-ngeni
su manga mama enggu sia kanu kabpangeni-ngeni nilan na dait a
ikelas su atay nilan, dala sakitʼa ginawa nilan enggu dala ukagʼilan.
1 Timuti 1 , 2
Magi NT Final draft.indb 631 3/24/2021 2:51:47 PM
632
d 3:2 matulanged kanu kaluma nin Nia nin ped a maena sa basa a Grik na e sakataw bu i kaluma nin. 3:3 dikena palalangut Sia sa Grik na nia nin maena na dikena subela i kainemʼin sa makalangut.
9 Na su manga babay menem na dait a kapagadatan su kambabalegkasan
nilan enggu di makabimban sa mata taman sa makapailay sa kapia na
ula-ula nin. Di dait a edsubela i kapakaidʼilan kanu manga bukʼilan,
kambulawan nilan enggu kapedsangan nilan sa manga balaaga a watu
udi na su kambalegkas sa lawan i kapulu na alaga nin. 10 Ugaidʼa nia
dait a enggulan nilan na enggalebek silan sa kapianan ka entu ba i
wagib kanu manga babay a aden gilekʼin kanu Kadenan.
11 Na amaika aden ʼbpangusiat na dait a lemenek demun su manga
babay enggu makikineg a unut su kapangalimbaba kanu ginawa nilan.
12 Dikena ku pedsugutan a mamandu su babay atawa ka mangulu kanu
manga mama ka nia dait kanilan na lemenek demun. 13 Ka nia nu
ʼgkakalendem na nia nauna a linimbagʼu Kadenan na su Adam entu pan
ka su Siti Hawa, 14 enggu dikena su Adam i napagakalan nu Saitan ka su
Siti Hawa, sekanin i nakasungkang kanu inisugu nu Kadenan. 15 Ugaidʼa
apia ka maitu na amaika papanalusen nu babay su kapedsaligʼin, su
kakalimu nin, su kaikelasʼin enggu su kapia na ula-ula nin na malipuas
sia kanu kapembabata nin.
Su Kapamili sa Mangulu kanu Lumpukan nu ʼBpamaginugut 3 1 Na benal man su kadtalu a “Apia entain a taw i pegkiug mangulu
kanu lumpukan nu ʼbpamaginugut na su ʼgkadsingani nin na
balapantag a galebek.” 2 Kagina ka maitu na nia dait kanu mangulu kanu
lumpukan nu ʼbpamaginugut na dala makatila lun, matulanged kanu
kaluma nin, d makakumpen kanu ginawa nin, di masasaw, ʼbpagadatan,
masakaw kanu manga taw enggu mategel i kapamandu nin. 3 Nia dait
na dikena sekanin palalangut, e dikena malemu malipunget ka aden
katigkelʼin enggu kananaw nin, dikena tagukagen enggu dikena subela
i kakiugʼin sa kuleta. 4 Nia dait na magaga nin temiakap sa mapia su
sakatiwalayan nin enggu ʼbpaginugutan sekanin nu manga wata nin
taman sa ʼbpagadatan nilan. 5 Kagina amaika di nin magaga temiakap
su sakatiwalayan nin na nia nin pan a entu ʼgkagaga pedtiakap su
lumpukan nu ʼbpamaginugut kanu Kadenan? 6 Na nia dait na dikena bun
sekanin bagu ʼbpaginugut kanu Kadenan ka basi ʼgkapulu i muletadʼin
1 Timuti 2 , 3
Magi NT Final draft.indb 632 3/24/2021 2:51:48 PM
633
f 3:6 masiksa sekanin a mana su nanggula nu Datu na Giadsal Su Datu na Giadsal na isa bun
sekanin kanu manga malaikatʼu Kadenan paganay. Ugaidʼa sabap sa migkapulu i muletadʼin na
sinungkangʼin su Kadenan. Sabap sa entu na pinaawa sekanin nu Kadenan lu sa sulega taman sa
dikena g den sekanin malaikat. 3:11 kaluma nilan Su kaped a maena nin sia sa Grik na manga babay. Kanu nia a ayat na di
ʼgkasigulu amaika su manga babay sia na su kaluma nu ʼbpananabangan atawa ka su babay a
ʼbpananabangan.
na masiksa sekanin a mana su nanggula nu Datu na Giadsal. f 7 Nasisita
bun a ʼbpagadatan sekanin nu dikena ʼbpamaginugut ka enggu dala
makatila sa lekanin enggu di sekanin makua nu padulatʼu Datu na
Giadsal.
Su Kapamili sa Makatabang kanu Lumpukan nu
ʼBpamaginugut
8 Na maitu bun su manga mama a mapamili a ʼgkasaligan a
makapananabangan kanu lumpukan nu ʼbpamaginugut na nia dait na
ʼbpagadatan bun silan, senep sa atay i kambitiala nin, dikena palalangut
enggu dikena subela i kakiugʼin sa kuleta. 9 Nia dait na ʼbpaginugutan
nilan sa senep sa atay su ilemu a inipayagʼu Kadenan makapantag kanu
salig enggu dait a dala makasenditʼilan a mawag kanu ginawa nilan.
10 Nia dait na matepeng muna silan ka enggu maamad i dala makasendit
kanilan a dikena mapia, entu pan ka sugutan silan sa kapananabangan
nilan kanu lumpukan nu ʼbpamaginugut. 11 Na nia dait kanu manga
kaluma nilan g na ʼbpagadatan bun, di lemibak kanu pedʼin ka mataw
kemumpen sa ginawa enggu kasaligan kanu apia ngin. 12 Na nia man
dait kanu ʼbpananabangan kanu lumpukan nu ʼbpamaginugut na
matulanged kanu kaluma nilan enggu magaga nilan temiakap sa mapia su
manga wata nilan taman den kanu sakatiwalayan nilan. 13 Ka amaika
su taw man a ʼbpananabangan kanu lumpukan nu ʼbpamaginugut ka
inggulalan nin sa mapia su galebekan nin na pagadatan sekanin nu taw
taman sa ʼgkabagel a benal su saligʼin kanu Isa al-Masih.
Su Kapedtiakap kanu Inipayag a Ilemu
14 Na apia ʼgkapangingalap ku i makasan aku bun mangagan na
inisulat ku bun su nia a manga papata 15 ka enggu apia di aku makasan
semambut na katawan nengka u ngin i dait a kapagula-ula nu edsusuled
sa paginugut sia kanu Kadenan a nalusud kanu kaisa-isa nin a Kadenan
1 Timuti 3
Magi NT Final draft.indb 633 3/24/2021 2:51:48 PM
634
h 3:15 sinaligan sa kakelung enggu katiakap kanu bantang Nia nin maena sa basa a Grik na
palaus enggu udsadan nu bantang.
enggu sinaligan sa kakelung enggu katiakap kanu bantang.h 16 Benal a
makagaip su ilemu a inipayag makapantag kanu salig tanu a
“Napayag a manusia su Masih, inipangimbenalʼu Ruh i matidtu
sekanin enggu nailay sekanin nu manga malaikat.
Inipangusiat sekanin kanu manga bangsa enggu pinaginugutan
sekanin kanu pat a pisukʼu dunia taman sa pinabpapulu
sekanin lu sa sulega.”
Su Panduan nu Budtuden a Taw 4 1 Na maliwanag a benal a pedtalun nu Ruh nu Kadenan i sia
kanu mangauli a timpu na aden temaligkud kanu saligʼilan ka
nia nilan ipamamantag na su manga saitan taman sa unutan nilan
su manga panduan nilan a di pakatidtu. 2 Na nia ʼbpamandu kanu di a
entu pakatidtu a panduan na su manga taw a tagakalen enggu da den
senditʼilan kanu kapenggula nilan sa dikena mapia. 3 Ipedsapalʼilan su
kapangaluma enggu su kakan kanu ped a manga pegken inunta
na pinangaden nu Kadenan su manga pegken asalʼa makan enggu
matalima nu ʼbpamaginugut a nakasabut kanu bantang sa aden
kadsukul-sukul lun. 4 Kagina langun man na pinangaden nu Kadenan
na mapia enggu di dait a ikias ugaidʼa dait a taliman su entu sa aden
kadsukul-sukul lun 5 ka sinuti den man nu Kadenan su langun nu
entu sia nakanggulalan kanu kadtalu nin enggu kanu pangeni-ngeni a
ipedsukul-sukul sa entu.
Su Matulanged a Panunugun nu Isa al-Masih
6 Na mabaluy ka a matulanged a panunugun nu Isa al-Masih amaika
ipamandu nengka su entu a manga papata kanu manga lusud tanu sa
tian sa paginugut, na apia seka na ʼgkabagel su saligʼengka sia kanu
kanggulalan nengka kanu manga kadtalu a makapantag kanu salig tanu
kanu Kadenan enggu su manga mapia a panduan a ʼbpaginugutan
tanu. 7 Na di ka a benal ibpamamantag su manga kababalan a tudtulan
a sungkang kanu Kadenan ka makin ka layam i ginawa nengka sa
kapagula-ula a ʼgkasuatan nu Kadenan. 8 Ka amaika su kapaminteng a
1 Timuti 3 , 4
Magi NT Final draft.indb 634 3/24/2021 2:51:48 PM
635
makagkabagel sa lawas ka aden ʼgkakua lun a guna-guna na labi lawan
den su kapagula-ula a kasuatan nu Kadenan ka matalima tanu su bagu a
uyag-uyag a inibpasadʼu Kadenan iganat saguna sampay sa akirat. 9 Na
kasaligan su entu a kadtalu enggu dait a palitialan sa senep sa atay.
10 Na entu ba i sabapʼin i kapedsamikal tanu enggu kapenggumalasayan
tanu. Penggulan tanu su entu sabap kanu ʼgkainam tanu kanu kaisa-isa
nin a Kadenan a ʼbpamelipuas kanu langun nu manusia labi lawan den
kanu ʼbpamaginugut.
11 Na ipamandu nengka kanilan su entu taman sa ipanggulalan nengka
kanilan. 12 Di ka ibpamamantag su apia entain a edtakudi sa leka sabap
kanu kanguda nengka ugaidʼa makin nia ka enggula na baluy ka i
ginawa nengka a upaman kanu ʼbpamaginugut sia makanggulalan kanu
kadtalu nengka enggu kanu kapagula-ula nengka, ipailay nengka su
kakalimu, su kasalig kanu Kadenan enggu su dikena kaledsikʼa itungan.
13 Na gagalu na di aku pan pakasan na edsamikali ka i kapamatia
nengka kanilan kanu kitab, su kapangusiatʼengka kanilan enggu su
kapamandu nengka kanilan. 14 Di ka ipedtalipenda su kapegkagaga a
inenggay nu Ruh nu Kadenan sa leka sia luyud kanu naalung pantag
sa leka sa kanu kinadapenet sa leka nu ʼgkangaunutan nu lumpukan nu
ʼbpamaginugut. 15 Enggula ka su langun nu entu a ipapenggula ku sa
leka enggu inggulalan nengka sa senep sa atay asalʼa mailay nu uman
i isa su kabpagiseg sa mapia nu galebekan nengka. 16 Pangingati ka i
ginawa nengka enggu su kabpamandu nengka. Papanalus ka i kanggula
nengka sa entu kagina sia kanu kapapanalusʼengka lun na makalipuas
ka taman den kanu ʼbpamakikineg sa leka. 5 1 Na di ka demaway sa mapasang su mangatua a mama ugaidʼa
patidtu ka silan a mana bun ama nengka. Patidtu ka bun su
manganguda a mama a mana bun manga suledʼengka. 2 Na su mangatua
menem a babay na patidtu ka bun silan a mana bun ina nengka, maitu
bun su manganguda a babay na patidtu ka bun silan a di kaunutan na
kaledsikʼa itungan a mana manga suledʼengka.
Su Papata pantag kanu manga Balu a Babay
3 Na pagadati ka enggu tabangi ka su manga babay a balu a dala
den pakatiakap lun. 4 Ugaidʼa amaika su babay a balu ka aden manga
wata nin atawa ka manga apu nin na silan i dait a temiakap lun ka sia
1 Timuti 4 , 5
Magi NT Final draft.indb 635 3/24/2021 2:51:48 PM
636
i 5:10 kinapamuanaw nin kanu manga ay Adat-betad i nia kanu paganay a timpu sa
kapedsakaw-sakaw nu taw kanu manga ana nilan kagina su dalepa nilan na libubuken. Pebpagilay
bun i nia sa kababa na muletadʼu balu kagina nia katatapan a penggalebek s j a nia na ulipen. 5:11-12 sungkang pan kanu saligʼilan Sia sa basa a Grik na nia ped a maena nin na sungkang
k kanu inibpasadʼilan. 5:14 kuntela Na nia sabutʼu ped a manga alim na pantag i nia kanu Datu na Giadsal kagina nia
ped a ipembedtu kanu Datu na Giadsal na Kuntela.
kanu kanggula nilan sa entu na pakapailay nilan i aden gilekʼilan kanu
Kadenan enggu kabalasan nilan su manga lukesʼilan. Kagina su entu na
pakasuat kanu Kadenan. 5 Na su balu a dala den sakambinabatan nin na
su Kadenan bu i pedsaligan nin. Na magabi sa malamag na tatap sekanin
ʼbpangeni-ngeni kanu Kadenan ka ipebpaladʼin su manga nasisita nin.
6 Ugaidʼa su balu a nia nin bu kalilinian na su kaduduniay na timbang
a minatay den sekanin apia bibiag pamun. 7 Na isugu nengka su entu a
manga papata ku kanu lumpukan nu ʼbpamaginugut ka enggu dala
makatila kanilan. 8 Kagina apia entain i dili temabang kanu manga pagali
nin, labi lawan den kanu sakambinabatan nin na inikiasʼin den su saligʼin
enggu labi pan i kawagʼin su entu a taw kumin kanu dikena ʼbpaginugut.
9 Na nia nengka bu iamung kanu lumpukan nu manga balu a pedtabangan
na su balu a dili embaba i umulʼin sa nempulu lagun enggu matulanged
kanu kaluma nin. 10 Nia dait na kilala bun sekanin kanu pinggula nin a
kapianan a mana su kinapagkasela nin sa mapia kanu manga wata nin,
su kinadsakaw-sakaw nin sa mapia kanu ped a taw, su kinapamuanaw
nin kanu manga ay i nu ʼbpamaginugut, su kinapananabangan nin kanu
ʼgkangapasangan enggu su kinadsamikalʼin enggalebek sa langun na
mapia a galebek.
11-12 Na su manga balu menem a manganguda pamun na di ka den
ibpagamung kanu lumpukan nu manga balu a pedtabangan kagina
kataligkudanan nilan bun su Masih amaika mauma silan na kakiugʼilan
ʼgkaluma ʼbpamaluman sa apia sungkang pan kanu saligʼilan. j Na sabap
sa entu na masugat silan na kawagib. 13 Liu pan sa entu na ʼgkataw pan
silan sa kapanakupu sa lima, kapangingkawalayn, kambitiala sa dala
katagan nin, kalusud sa uyag-uyagʼu ped a taw enggu kambitiala sa
apia di dait a pembitialan. 14 Tembu nia ku madtalu kanu manganguda
pamun a manga balu na ʼgkakaluma den silan ka enggu silan
makamuliataw taman sa matuganulʼilan su sakatiwalayan nilan. Na
amaika maitu na dala den ukitʼu kuntela k sa kapanila-tila sa lekitanu.
1 Timuti 5
Magi NT Final draft.indb 636 3/24/2021 2:51:49 PM
637
l 5:18 Di ka pedsukuba su ngali nu sapi Na nia maena nu nia na aden umun nu sapi kanu
penggunun nin. Ebpun i nia sia kanu Diutirunumi m 25 ayat 4 sia kanu Kitab Taurat. 5:18 Su gumagalebek na wagib a sukayan Su nia a kadtalu na ebpun kanu Mapia a Tutuma a
n Inisulatʼi Luk 10 ayat 7 sia kanu Kitab Injil. 5:22 kapamili nengka sa kaunutan Sia sa basa a Grik na nia nin maena na kadapenet. Maya ba
i ukit a kabpangenggay kanu manga taw sa kawagibʼilan a mabaluy a ʼgkangaunutan.
15 Kagina aden den man manga balu a namakasibay den sabap sa nia
nilan den inunutan na su Datu na Giadsal.
16 Na su manga babay a ʼbpamaginugut na amaika aden kanu
sakambinabatan nilan i balu na dait a edtabangan nilan su entu ka
enggu di den makaugat kanu lumpukan nu ʼbpamaginugut. Na amaika
maitu na kadtabangan nu lumpukan nu ʼbpamaginugut su manga balu a
dala den a benal sakambinabatan nin.
Su Papata pantag kanu ʼGkangaunutan nu
Lumpukan nu ʼBpamaginugut
17 Na su ʼgkangaunutan a mapia i kapananggitʼin na wagib a
pagadatan silan sa mapia enggu edtabangan kanu manga nasisita nilan,
labi den su manga pedsamikal sa kabpangusiat enggu kabpamandu.
18 Kagina nia man nakadalem kanu kitab na “Di ka pedsukuba su ngali
nu sapi l gay nin penggunu” enggu nakadalem bun i “Su gumagalebek
na wagib a sukayan.” m 19 Di ka ibpamamantag su ipedsendit kanu
ʼgkangaunutan, nia tabia na aden dua kataw atawa ka telu kataw i
makapangimbenal sa entu. 20 Ugaidʼa amaika aden menem ʼgkaunutan
a di pedtelen kanu kapembaladusa nin na patidtu ka sekanin sia kanu
kaadapan nu lumpukan nu ʼbpamaginugut ka enggu kangagilekan
su ped sa kanggalebekʼilan sa kabaladusan. 21 Na sia kanu adapan nu
Kadenan enggu kanu Isa al-Masih taman den kanu manga pinamili nin
a malaikat na ipebpaliugat ku sa leka i inggulalan nengka su langun
nu entu a papata sa di ka makapambidaya enggu dala kalamigan
nengka. 22 Da ka pedtagad-tagad sa kapamili nengka sa kaunutan n nu
lumpukan nu ʼbpamaginugut ka nia nin kaliuwan na makalalagit ka
amaika embaladusa silan. Palalayun ka su kaikelasʼu ginawa nengka.
23 Di ka penggula i nia nengka bu ʼbpaginemen na ig ka inem ka bun
sa apia paidu bu a alak a igʼa ubas asalʼa makagamut kanu tian nengka
a tatapʼengka pedsakiten. 24 Na su kabantangʼin na aden ped a taw
1 Timuti 5
Magi NT Final draft.indb 637 3/24/2021 2:51:49 PM
638
a mapayag den a benal i kapembaladusa nin unan pan nu kakukum
lun. Ugaidʼa su ped menem na sia pan sa kaulianan i kapegkapayagʼu
kapembaladusa nilan. 25 Na maitu bun ba su kapenggalebek sa kapianan,
aden mapayag den a benal enggu su di menem ʼgkapayag na makapayag
bun sa kaulianan.
Su Papata kanu manga Ulipen a ʼBpaginugut
kanu Isa al-Masih 6 1 Na su langun nu ulipen a ʼbpaginugut kanu Isa al-Masih na dait
a pagadatan nilan sa mapia su mapulu nilan ka amaika enggulan
nilan su entu na dala makadtalu sa sakutu kanu Kadenan enggu
kanu ibpamandu tanu. 2 Na amaika su mapulu nilan ka ʼbpaginugut
bun na di dait a di nilan pagadatan sabap sa sia sa kanilan na
pagidsan nilan bun a ʼbpaginugut ka nia pan mula na makin nilan
ʼbpia-pianan i galebekʼilan lun kagina nia nilan bun ʼgkadtabangan
sa kapenggalebekʼilan na su pagidsan nilan bun a ʼbpaginugut a
ipegkalimu bun nu Kadenan.
Su Mauli a Papata
Na ipamandu nengka kanilan su entu enggu isekatʼengka i
kanggulalan nilan lun. 3 Apia entain a taw i ʼbpamandu sa ped a
panduan a di pakaayun kanu tidtu a panduan nu Mapulu tanu a su
Isa al-Masih enggu kanu panduan a nia nin unga na su kapagula-ula
a kasuatan nu Kadenan 4 na su entu ba a taw na migkapulu
den i muletadʼin enggu dala sabutʼin. Nia nin bu ʼgkalilinian na
kapendalawana pantag sa kangadtalu a nia nin bu ʼgkaunga na kasekel
sa mawag, kapagukag, kapanila-tila, kapangantap 5 enggu kadsakita sa
ginawa. Migkalat den i itungan nin ka nakasibay den kanu bantang. Nia
nin lun kataw ka su kapagula-ula a kasuatan nu Kadenan na mausalʼin
sa kapamantiali nin.
6 Su kabantangʼin na masela man i kapantagʼin kanu taw su
kapagula-ula a kasuatan nu Kadenan enggu ʼgkasukul kanu
ʼgkambebetadʼin 7 kagina kanu kinagemaw tanu man sia sa dunia na
dala nadtanggit tanu, na maitu bun ba, dala bun madtanggit tanu sia
kanu kapatay tanu. 8 Tembu nia dait na masukul tanu den amaika aden
makan tanu enggu mambalegkas tanu. 9 Ugaidʼa su taw a miug a benal
1 Timuti 5 , 6
Magi NT Final draft.indb 638 3/24/2021 2:51:49 PM
639
sa kagkawasa na malemu masasat taman sa kadulatan nu madakel a
kiugʼu ginawa nin a kababalan a makabinasa lun enggu makapaidtug
lun sa naraka. 10 Kagina su subela a kakiug sa kuleta na ʼgkabpunan
nu langun na kadaluakan. Na sabap kanu kakiugʼilan sa kuleta na
ʼgkataligkudan nilan su saligʼilan enggu pakaumbal silan sa madakel a
sabapan na kalidu nu ginawa nilan.
11 Ugaidʼa seka Timuti, na ulipen ka nu Kadenan tembu tangkai ka
su langun nu entu ba, nia ka paginapas na kanggula nengka sa ngin
i matidtu, kapagula-ula sa kasuatan nu Kadenan, kasalig, kakalimu,
kasabal enggu kananaw na kambitiala. 12 Su kapedsaligʼengka na
papanalus ka sa mapia a mana bun su taw a ʼbpagamung sa kapedsigi
a ʼbpaginapasen nin i kapanaban nin. Paginapas ka i kakua nengka
kanu uyag-uyag a da taman nin ka entu ba i inenggatan nu Kadenan
sa leka enggu inipangimbenalʼengka su entu sa mapia sia kanu
kaadapan nu madakel a saksi. 13 Na sia kanu adapan nu Kadenan a
ʼbpangenggay sa uyag-uyag kanu langun-langun enggu kanu kaadapan
nu Isa al-Masih a nangimbenal lu kani Pilatu na pedsugun ku seka 14 sa
papanalus ka sa mapia su kabpaginugutʼengka kanu inisugu sa leka
sa di ka kapanila-tilan enggu di ka kasenditan sa mawag taman kanu
kambalingan nu Mapulu tanu a su Isa al-Masih 15 sia kanu inadil lun
a timpu. Na ipayag sekanin nu Kadenan a sangat a pebpugin enggu
kaisa-isa nin bu a Barakat sa Langun, su Datu nu langun nu datu,
Mapulu nu langun nu mapulu 16 enggu kaisa-isa nin bu a dala papatayan
nin. Na apia sakataw na dala pan nakailay lun enggu di a benal mailay
ka lu sekanin kanu sigay a di kasupegan. Su langun nu pugi na sa
lekanin bu enggu su kapegkagaga taman sa taman. Amin.
17 Na edtalu ka kanu manga taw a kawasa sia sa dunia i di silan
edsandag atawa ka semalig kanu kakawasan nilan a ʼgkadadag bun
ugaidʼa lu silan semalig kanu Kadenan ka sekanin i ʼbpagenggay sa
lekitanu sa kanu langun-langun a pakagkagalaw sa lekitanu. 18 Pamandu
ka silan sa kanggalebek sa kapianan. Dait a sia silan kawasa sa
kanggalebek sa kapianan a mana su kapangenggay nilan sa maluwag
sa atay kanu manga pakanasisita enggu dait a lalayun silan adil sa
katabang kanu manga taw. 19 Na kanu kanggalebekʼilan sa maitu ba
na pakalimud silan sa di ʼgkadadag a kakawasan lu sa sulega taman sa
matalima nilan su tidtu-tidtu a uyag-uyag.
1 Timuti 6
Magi NT Final draft.indb 639 3/24/2021 2:51:50 PM
640
20 Timuti, tiakapi ka sa mapia su inisalig sa leka. Tangkai ka su manga
kababalan enggu su manga bitiala a dala katagan nin a sungkang kanu
Kadenan a maya ta kun sa ilemu. 21 Kagina aden den san manga taw a
pedtalu sa aden kanilan su entu a ilemu ugaidʼa nakasibay silan kanu
tidtu a salig.
San sa lekanu su da idsan nin a limu nu Kadenan.
Wassalam
1 Timuti 6
Magi NT Final draft.indb 640 3/24/2021 2:51:50 PM
641
Ikadua a Sulat'i
Bulus kani Timuti
Magi NT Final draft.indb 641 3/24/2021 2:51:51 PM
642
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na kanu kinasulatʼi Bulus kanu Ikadua a nia a Sulatʼin kani Timuti na lu
natabu si Bulus sa dalepa a Ruma ka nabilanggu sekanin lu. Na nia kahanda ni
Bulus kanu kinasulatʼin sa nia na asalʼa makapamandu ni Timuti su bantang a
salig ka enggu nin makapatidtu su ʼbpamamandu sa panduan a di pakasugat.
Saleta mambu na katawan den ni Bulus i mangagan den sekanin imatayan
sabap kanu kabpangusiatʼin pantag kanu Isa al-Masih. Na pegkiugan nin a
benal i makalu si Timuti sa lekanin sabap sa pinadtaya nin a benal sekanin. Na
nia pan ped a kahanda nin sa kinasulatʼin sa nia na asalʼa makapagkabagelʼin
su saligʼi Timuti enggu kapapatan nin sa italusʼin su inisaligʼin lun a galebekan
pantag kanu Isa al-Masih. Pidtalu bun ni Bulus kani Timuti i di nin ikaya su
kabpangusiatʼin pantag kanu Mapulu a su Isa al-Masih enggu taliman nin su
kamalasayan a matala nin a mana bun su napagukit-ukitan nin. Di sekanin
temelen kanu kabpamandu nin kanu tidtu a panduan. Na pinaingatan nin bun
kani Timuti i di dait a mamung kanu kapebpapalawa kanu manga bitiala a
dala katagan nin.
Magi NT Final draft.indb 642 3/24/2021 2:51:51 PM
643
a 1:2 Ama tanu a su Kadenan Su langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag sa nia sia
kanu Maena nu Mangadalem a Kadtalu kanu Kitab a mailay sia kanu kapupusan nu nia a kitab.
Su Salam 1 1 Salam, saki si Bulus a sinugu nu Isa al-Masih sia luyud kanu
kahanda nu Kadenan asalʼa makapayag ku su uyag-uyag a
inibpasadʼu Kadenan a ʼgkatalima tanu a manga taw a nalusud kanu Isa
al-Masih. 2 Su nia a sulat na san pakatumpa sa leka Timuti a pinadtaya
ku a wata. Na san sa leka su da idsan nin a limu enggu lat a nanam
enggu kalilintad a ebpun kanu Ama tanu a su Kadenan a enggu kanu
Mapulu tanu a su Isa al-Masih.
Su Kinadsukul-sukul kanu Kadenan
enggu su Kinasekatʼi Bulus kani Timuti
3 Na uman aku ʼbpangeni-ngeni sa magabi sa malamag na di ku
seka ʼgkalipatanan ipedsukul-sukul kanu Kadenan a penggihadan ku
kanu ginawa ku sa ikelas a mana bun su pinggula nu manga kaapuan
ku. 4 ʼGkatademan ku su kinaigisʼu lu nengka kanu kinabpitas ta tembu
pegkiugan ku a benal seka ʼbpagilay ka sangat man a makagalaw
sa laki su entu. 5 Na di maawa sa ginawa ku su senep sa atay a
kapedsaligʼengka a mana su kinasaligʼu tua nengka a babay a si Luida
enggu su ina nengka a si Yunis. Na natalatantu ku i maitu pamun ba i
kapedsaligʼengka sampay saguna.
6 Na sabap sa entu na papedtademan ku sa leka i makin ka papangiseg
su kausalʼengka kanu kapegkagaga a inenggay nu Kadenan sa leka sa
kanu timpu a kinadapenet ku sa leka, 7 kagina dikena nia kinaenggay
nu Kadenan sa lekitanu kanu Ruh nin i asalʼa ʼgkatalaw tanu ka nia
nin kinaenggay lun na asalʼa ʼgkabagel tanu, maaden sa lekitanu su
kakalimu enggu makumpen tanu su ginawa tanu.
8 Tembu di ka ipegkaya su kapedsaksi nengka pantag kanu Mapulu
enggu di aku bun ipegkaya a nabilanggu sabap sa lekanin. Ugaidʼa sia
kanu kabarakatʼu Kadenan na makin ka amung kanu kamalasayan ku
sabap kanu kapebpayapat kanu Mapia a Tutuma. 9 Na sekanin a Kadenan
i linemipuas enggu minenggat sa lekitanu sa kapaguyag-uyag a ikelas.
2 Timuti 1
Magi NT Final draft.indb 643 3/24/2021 2:51:51 PM
644
b 1:10 tinabanan nin su bagelʼu kapatay Dikena nia nin maena i inidsigia nin atawa ka
inimbunua nin su kapatay ka nia nin maena na da den bagelʼu kapatay kanu ʼbpamaginugut
kanu Kadenan ka di den temala sa kasiksan sa kanu gay a mauli ka penggumaked den nu Isa
al-Masih su c kasiksan a dait a kanilan. 1:12 inisalig Nia katuntay nu ped a alim sa kanu kadtalu sa Grik na inisaligʼi Bulus kanu
Kadenan su ginawa nin atawa ka inisaligʼu Kadenan kani Bulus su galebekan pantag kanu
d Mapia a Tutuma. 1:14 mapia a inisalig sa leka Na su mapia a inisalig kani Timuti a nalabit sia na su Mapia a
Tutuma.
Na dikena i entu sabap sa kanu galebek tanu ka sabap kanu kahanda
nin enggu kanu da idsan nin a limu nin a inenggay nin sa lekitanu
sia nakanggulalan kanu Isa al-Masih unan pan nu kinapangaden.
10 Ugaidʼa saguna na nakapayag den su limu nin sia kanu kinauma nu Isa
al-Masih a ʼbpelipuas sa lekitanu a tinemaban kanu bagelʼu kapatay b ka
inipayagʼin sa lekitanu su uyag-uyag a da taman nin sia nakanggulalan
kanu Mapia a Tutuma. 11 Na pinamili aku nu Kadenan a masugu nin
a makapangusiat enggu makapamandu kanu nia a Mapia a Tutuma.
12 Na nan bun ba i sabapan na kapegkalasay ku saguna ugaidʼa dikena
ku i entu ipegkaya kagina katawan ku u entain i pedsaligan ku enggu
natalatantu ku i katiakapan nin su ngin i inisalig c ku lun taman kanu
gay a kambalingan nin.
13 Na su tidtu a panduan a nangakinegʼengka sa laki na umbal ka a
tuladan kanu kabpamandu nengka sa aden salig kanu Kadenan enggu
kakalimu a san sa leka sabap sa nalusud ka kanu Isa al-Masih. 14 Na
sia kanu tabangʼu Suti a Ruh a sia sa lekitanu na tiakapi ka su mapia a
inisalig sa leka. d
15 Katawan nengka bun man i timbang a langun nu tagapeda
ku sa prubinsia a Asia na tinemaligkud sa laki kaped den lu ba
si Pigilus enggu si Hirmuginis. 16 Ugaidʼa si Unisipurus na
ibpangeni-ngeni ku su sakatiwalayan nin sa ikalimu silan nu Mapulu
kagina tatapʼin papegkabagelen su ginawa ku enggu da nin ikaya
su kinabilanggu ku 17 ka nia pan mula na guna sekanin makadalepa
sia sa Ruma na pinangilay aku nin mamikal taman sa natun aku
nin mambu. 18 Na ibpangeni-ngeni ku i ikalimu sekanin nu Mapulu
sa kanu gay a kambalingan nin sa dunia. Na katawan nengka
bun a benal u panun i kinatabangʼin sa laki kanu paganay san sa
dalepa a Ipisu.
2 Timuti 1
Magi NT Final draft.indb 644 3/24/2021 2:51:52 PM
645
e 2:11 Amaika nalusud tanu kanu kinapatay nu Isa al-Masih Na dikena nia nin maena i minatay
su lawasʼu taw ugaidʼa nia nin maena na nalusud sekanin kanu kinapatay nu Isa al-Masih sa kanu
kinapaginugutʼin kanu Isa al-Masih na iganat lu ba na nakapitas den sekanin kanu kadusan enggu
kanu andang a kiugʼu ginawa nin. Su uyag-uyagʼin paganay na mana minatay den atawa ka da
den ka sia den sekanin ʼbpaguyag-uyag kanu paginugut kanu Isa al-Masih.
Su Kapedtigkelʼu Sundalu nu Isa al-Masih
sa kanu manga Kamalasayan 2 1 Kagina ka maitu na seka a pinadtaya ku a wata na pakabagel ka i
tindegʼengka sia makanggulalan kanu tabang a ibpagenggay nu Isa
al-Masih sa kanu taw a nalusud sa lekanin. 2 Na su nangakinegʼengka sa
laki a nadsaksian nu madakel a taw na isaligʼengka su entu kanu manga
taw a kasaligan nengka a kapakayan a makapamandu bun kanu ped.
3 Na amung ka kanu manga kamalasayan a mana bun su ʼgkatala nu
mapia a sundalu nu Isa al-Masih. 4 Na dala man sundalu i magigiamung
kanu galebekan nu manga taw a dikena sundalu kagina nia nin kahanda
na kasuatan sekanin nu mapulu nin. 5 Na maitu bun ba, amaika su
ʼbpagamung menem kanu kapedsigi ka di nin paginugutan su atulan
nu kapendalemet na di sekanin kabalasan. 6 Na mana bun su mategel
mangangawid na sekanin i dait a muna-muna a makatalima kanu unga
nu sabpetʼin. 7 Na pagitung ka sa mapia su kadtalu ku a nia ka tabangan
ka nu Mapulu sa katuntay nengka kanu langun nu entu.
8 Na nia ka ʼgkakalendem na su Isa al-Masih a pinambibiag ʼbpaluman
a ebpun kanu tupu nu Nabi Daud. Na entu ba i dalemʼu Mapia a Tutuma a
ipebpayag ku 9 a sabapan na kapegkalasay ku taman sa sinangkalian aku
sia sa bilangguan a mana daluaka a taw. Ugaidʼa su kadtalu nu Kadenan
na di man kasangkalian. 10 Tembu ba pedtigkelan ku su langun na
kamalasayan ka enggu matalima nu manga taw a pinamili nu Kadenan
su kalipuasan a sia bu kanu Isa al-Masih, unut den su da taman nin a
kabadtugan nin. 11 Na benal man su nia a kangadtalu a
“Amaika nalusud tanu kanu kinapatay nu Isa al-Masih, e
na mauyag tanu bun a kapedʼin.
12 Amaika temigkel tanu,
na makandatu tanu bun a kapedʼin.
Amaika ikias tanu sekanin,
na ikias tanu nin bun.
2 Timuti 2
Magi NT Final draft.indb 645 3/24/2021 2:51:53 PM
646
f 2:19 udsadan nu walay a pinatindegʼu Kadenan Na nia maena nu udsadan nu walay sia na su
manga taw a g ʼbpamaginugut kanu Kadenan. 2:19 Katawan nu Mapulu u entain i lusud sa lekanin Su nia a manga kadtalu na ebpun sa
Bilangan 16 ayat 5 sia kanu Kitab Taurat.
13 Amaika di tanu kasaligan,
na kasaligan sekanin taman sa taman,
ka di man edsalin su ula-ula nin.”
Su Dait a ʼBpalangayn ni Timuti
enggu su manga Palangay a ʼBpagabungan nin
14 Na ipagkalendemʼengka san kanu ʼbpamaginugut su langun nu
pidtalu ku a entu enggu ibpaliugatʼengka kanilan sia kanu adapan
nu Kadenan i abungan nilan su kapebpapalawa pantag kanu manga
kadtalu kagina da unga nin i entu a mapia ka kabinasa nin bu kanu
ʼbpamakikineg lun. 15 Na pamikali ka i kasuatan ka nu Kadenan a mana
bun su gumagalebek a dala dait a ikaya nin kanu galebekan nin. Na
ipamandu nengka sa matidtu su bantang a kadtalu nu Kadenan. 16 Abungi
ka su da katagan nin a manga bitiala a sungkang kanu Kadenan kagina su
manga maitu ba a penggulan na makin pakapangiseg kanu taw sa di nin
kabpaginugut kanu Kadenan. 17 Na su manga panduan nilan na ʼbpelapat
a mana sakit a pegkaket kanu sapu nu taw. Na isa den lu ba si Himinayus
enggu si Pilitus 18 a namakasibay den kanu bantang. Pakapasibay nilan
bun su saligʼu manga ped a taw kagina nia nilan pedtalun na nanggula
den su kambibiag ʼbpaluman nu namamatay. 19 Ugaidʼa apia ka maitu, na
su udsadan nu walay a pinatindegʼu Kadenan f na di magkeleng-keleng a
nia lun nakaukil na “Katawan nu Mapulu u entain i lusud sa lekanin,” g
enggu “Apia entain i semimba kanu Mapulu na dait a taligkudan nin su
galebek a kadaluakan.”
20 Na sia kanu masela a walay nu kawasa na dikena langun nu
langun-taman nin na ebpun sa bulawan enggu pilak ka aden bun
inumbal a ebpun sa kayu enggu malumiket a budta. Na ʼbpagusalen kanu
balapantag a pakalagian su manga langun-taman a ebpun sa bulawan
enggu pilak enggu ʼbpagusalen menem kanu uman-uman gay su manga
langun-taman a ebpun sa kayu enggu malumiket a budta. 21 Kagina
ka maitu na apia entain i ikelasen nin su ginawa nin na mabaluy
sekanin a mana su langun-taman a ʼbpagusalen kanu balapantag a
2 Timuti 2
Magi NT Final draft.indb 646 3/24/2021 2:51:54 PM
647
pakalagian, inisenggay sekanin nu Kadenan enggu balapantag sekanin
kanu Mapulu taman sa adil sekanin kanu apia ngin a mapia a galebek.
22 Tembu tangkai ka su dikena mapia a kiugʼa ginawa nu manganguda
ka nia ka paginapas na su kanggula nengka sa ngin i matidtu, kasalig
kanu Kadenan, kakalimu enggu kapaguyag-uyag sa malilintad kapedʼu
manga taw a ʼbpangadap kanu Mapulu sa ikelas i pamusungan nin.
23 Na di ka ibpamamantag su dala katagan nin a kapendalawana sa
kababalan ka katawan nengka bun i nia nin bu i entu kabpawangan na
kapamagukag. 24 Na nia man dait kanu ulipen nu Mapulu na dikena
tagukagen ka nia pan mula na mapia i ukitʼin kanu apia entain a taw,
mataw mamandu enggu masabal. 25 Dait bun a mananaw i kambitiala nin
kanu kapapedtidtu nin kanu ʼbpamedsungkang sa lekanin ka kalu-kalu
silan enggan nu Kadenan sa kutika a kadtaubatʼilan taman sa katuntayan
nilan su bantang. 26 Na amaika maitu na makaimaman silan taman sa
makalipuas silan kanu padulatʼu Datu na Giadsal a linemigken kanilan
asalʼa manggula nin kanilan su pegkiugan nin a penggula kanilan.
Su Ula-ula nu Taw sia kanu Mangauli den a Timpu 3 1 Timuti, nia dait na katuntayan nengka i sia kanu mangauli den a
timpu na maaden su sangat i kapasangʼin a manga gay. 2 Kagina su
manga taw na nia nilan bun den kalilinian na su ginawa nilan enggu
kuleta, mangasandag silan enggu emamasela taman sa panila-tilan
nilan su kapedʼilan. Sungkangen nilan su manga lukesʼilan, di den silan
mataw manginsukulen enggu da den gilekʼilan kanu Kadenan. 3 Dala
den kanilan su lat a nanam enggu di den silan miug mangampun taman
sa pamelibaken nilan su kapedʼilan. Di nilan den kumpenen su ginawa
nilan, su palangay nilan na mana daluaka a binatang taman sa di den
silan malilini sa u ngin i mapia. 4 Tipun nilan i pedʼilan enggu di nilan
den pagitungen su kadadsangan nu galebekʼilan. Mapulu den a benal i
muletadʼilan enggu nia nilan den kalilinian na su kiugʼu ginawa nilan
kumin kanu Kadenan. 5 Nia ʼgkailay kanilan na balaagama silan ugaidʼa
nia nin kabantangan na dikena silan balaagama ka pakakiasʼilan su
kabarakatʼu Kadenan kanu uyag-uyagʼilan. Na tangkai ka su maitu
ba a manga taw. 6 Kagina su ped kanilan na ʼbpameludep kanu
manga walay sa maya ta kun sa ʼbpamamandu silan sa mapia asalʼa
kapagakalan nilan su manga babay a malemu mabintiana a ʼgkaugatan
2 Timuti 2 , 3
Magi NT Final draft.indb 647 3/24/2021 2:51:55 PM
648
den nu manga kabaladusan nilan. Na nia den pegkumpen kanilan
na su embalang-balang den a manga kiugʼu ginawa nilan. 7 Tatap
ʼbpamakikineg su manga babay a nia sa kanu panduan nu apia entain
ugaidʼa di nilan a benal ʼgkatuntayan su bantang. 8 Na mana bun si Yanis
enggu si Yambris a sinemungkang kanu Nabi Musa na maitu bun ba
su manga mama a entu a ʼbpamamandu ka pedsungkangen nilan bun su
bantang. Na nabinasa den su itungan nilan enggu dala katagan nu
kapedsaligʼilan kanu Kadenan ka dikena nilan ʼbpaginugutan su bantang.
9 Ugaidʼa apia ka maitu na di bun mananalusan su entu a galebekʼilan
kagina makapayag bun kanu langun nu taw su entu a kababalan nilan a
mana su kinapayagʼu kababalan a pinggula ni Yanis enggu Yambris.
Su manga Papata ni Bulus kani Timuti
10 Ugaidʼa seka Timuti na ʼgkatuntayan nengka a benal sa mapia su
ibpamamandu ku, su ukitʼu kabpaguyag-uyag ku enggu su kahanda
ku. ʼGkatuntayan nengka bun su kapedsalig ku, su kapedsabal ku, su
kapegkalimu ku enggu su kapedtigkel ku kanu manga kamalasayan
11 taman den kanu manga kabpamungkaid sa laki enggu su kamalasayan
a nangatala ku lu sa dalepa a Antiuk, Ikunium enggu Listra. Na madakel
man i natala ku a kinapamungkaid a tinigkelan ku ugaidʼa kanu langun
nu entu na inilipuas aku nu Mapulu. 12 Na nia nin kabantang na apia
entain man i pegkiug ʼbpaguyag-uyag sa kasuatan nu Kadenan sabap sa
nalusud silan kanu Isa al-Masih na makatala sa kapamungkaid. 13 Na su
manga taw menem a daluaka enggu su ʼbpamagakal na makin mangiseg
su kadaluakan nilan. Pakapasibay nilan su ped a manga taw taman den
kanu ginawa nilan.
14 Ugaidʼa mana i seka Timuti na papanalus ka su natuntayan nengka
a manga panduan a ʼbpaginugutan nengka kagina katawan nengka i su
manga taw a namamandu sa leka sa entu na kasaligan 15 enggu iganat
pan sa kawawatay nengka na katawan nengka den su manga suti a kitab
a pedtutulu sa leka sa kalipuasan sia makanggulalan kanu salig kanu
Isa al-Masih. 16 Na langun na nakadalem kanu kitab na ebpun demun
kanu Kadenan. Masela i katagan nin sa kabpamandu, kabpangindaw,
kapatidtu enggu katutulu sa u ngin i matidtu 17 ka enggu su langun nu
panunugun nu Kadenan na adil sa tidtu-tidtu sa kanggalebek sa kanu
ngin i mapia a galebek.
2 Timuti 3
Magi NT Final draft.indb 648 3/24/2021 2:51:57 PM
649
4 1 Na sia kanu adapan nu Kadenan enggu kanu Isa al-Masih a
kemukum kanu langun nu taw magidsan i bibiag atawa ka minatay,
na sabap sa embalingan sekanin taman sa endatu na pedsekaten ku
seka sa 2 ipangusiatʼengka su kadtalu nu Kadenan magidsan pan i
katitimpuan atawa ka dikena katitimpuan. Patidtu ka su manga taw,
daway ka silan, pagkabagel ka su ginawa nilan sia makanggulalan kanu
kabpamandu nengka kanilan enggu dait a edsabal ka kanu kanggula
nengka sa entu. 3 Kagina aden kutika a di den pakikinegen nu taw su
tidtu a panduan ka mangilay den silan sa madakel a makapamandu
kanilan sa mapia kanu tangila nilan a makaayun kanu kiugʼu ginawa
nilan. 4 Na taligkudanan nilan den su kapakikineg kanu bantang ka
nia nilan den edsangulen na su pinangumbal bu a tudtulan. 5 Ugaidʼa
seka Timuti, na dait a kumpen ka su ginawa nengka kanu langun
na kutika enggu tigkeli ka su kamalasayan, nia ka enggalebek na su
kapayag kanu Mapia a Tutuma enggu inggulalan nengka su galebekan
a inisangan nu Kadenan sa leka.
6 Kagina saki na mangagan den makanggihad su umul ku kanu
Kadenan ka mangagan den mapupus su kutika ku sia. 7 Na napasad
ku den man su galebekan a inisangan nu Kadenan sa laki. Na
iling-ilingʼu kapedsigi na nakalumpak aku den kanu lumpakan a dala
magkeleng-keleng su salig ku kanu Kadenan. 8 Na saguna na aden den
nakadtatalama sa laki a balas a inggay nu Mapulu a ʼbpangukum sa
wagib sabap kanu kinapaguyag-uyag ku sa matidtu. Na ibalasʼin sa laki
su entu kanu entu ba a gay enggu dikena saki bu i kabalasan ka apeg
den nu langun nu pakapangingalap kanu kambalingan nin.
Su Mauli a Tutuma
9 Na paginapas ka i makasia ka sa mangagan 10 kagina tinagak
aku den ni Dimas ka linemu sa Tisalunika ka nia nin linamig na su
kaduduniay. Na si Krisinti menem na dala sia ka lu sa dalepa a Galasia
enggu si Titus menem na lu sa dalepa a Dalmasia. 11 Na nia ku bu kaped
sia na si Luk. Paunut ka bun sia si Markus kagina masela a benal i
tabangʼin sa laki sa kanu manga galebekan ku. 12 Na si Tikiku menem
na pinaangay ku lu sa dalepa a Ipisu. 13 Na kanu kasia nengka na aut ka
bu su balegkas ku a makapal a initabun ku kani Karpus lu sa dalepa a
Truas maitu bun su manga libelu ku, labi-labi den su namakasulat sia
2 Timuti 4
Magi NT Final draft.indb 649 3/24/2021 2:51:57 PM
h 4:17 inilipuas aku nin kanu natatalanged a kapatay Nia nin maena sa basa a Grik na
inilipuas aku lu kanu ngali demun nu alimaw.
650
kanu manga upisʼu binatang. 14 Na mapasang man a benal i kinapakaid
sa laki ni Anduk a panday na putaw. Su Mapulu bu i mataw sa lekanin
mapapamayad kanu entu a pinggula nin. 15 Na pangingati ka a benal
sekanin ka sangat man a sinungkangʼin su manga ibpamandu tanu.
16 Na kanu nauna a kinapaadap sa laki kanu kukuman na apia
sakataw na da demun tinemabang sa laki ka tinagak aku nilan langun.
Na pangeni-ngenin ku i di nilan den mandusa su entu. 17 Ugaidʼa da aku
padtadaya nu Mapulu enggu inenggan aku nin sa bagel asalʼa matalutup
ku su kapebpayag ku kanu Mapia a Tutuma ka enggu makinegʼu
langun nu dikena-Yahudi su entu. Inilipuas aku nin kanu natatalanged
a kapatay. h 18 Katawan ku i ilipuas aku nu Mapulu kanu langun na
galebekʼu saitan taman sa pananggiten aku nin sa dala baya-baya nin lu
kanu pendatuan nin a sulega. Pugin su Kadenan taman sa taman. Amin.
Su Mauli a Salam
19 Na isalam aku nengka bu kani Prisila enggu Akila taman den kanu
sakatiwalayan ni Unisipurus. 20 Si Irastus na migkalidtabun sekanin lu
sa Kurintu enggu si Trupimus menem na initabun ku lu sa Militus ka di
ʼgkapia i ginawa nin. 21 Pagapas ka a benal i makauma ka sia sa dikena
pan timpu na kapembalat.
Pedsalamen ka bun ni Yubulus, Pudin, Linus enggu Klaudia taman
den kanu langun na lusud tanu sa tian sia sa kabpaginugut. 22 Na san sa
lekanu su da idsan nin a limu nu Mapulu taman sa tapiden ka nin.
Wassalam
2 Timuti 4
Magi NT Final draft.indb 650 3/24/2021 2:51:58 PM
651
Sulat'i Bulus
kani Titus
Magi NT Final draft.indb 651 3/24/2021 2:51:58 PM
652
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼu mama a bedtuan sa Bulus a lu pakatumpa kanu
mama a bedtuan sa Titus a tagapeda nin bun kanu kapebpayapat kanu Mapia
a Tutuma kanu apia endaw a dalepa. Na su kinasulatʼi Bulus kanu nia a sulatʼin
na dikena bun gaid nauget i edtangkaya nin kanu timpu a kinasulatʼin kanu
ika-isa a sulatʼin kani Timuti sa kanu timpu a manga telupulu lagun ulian nu
kinanggihadʼu Isa al-Masih kanu umulʼin. Na su kinasulatʼi Bulus kanu nia na
lu natabu si Titus kanu punul a dalepa a Krita sa kanu dalepa a tinagakan ni
Bulus lun. Nia kahanda ni Bulus kanu kinasulatʼin lun na asalʼa mapamandu
ni Titus su ʼbpamaginugut kanu Kadenan lu sa dalepa a Krita sa panun i
kanggalebekʼilan kanu ngin i mapia enggu kapatidtu nin kanu ped a taw lu a di
pakasugat i kabpamandu nin.
Na nakadalem bun kanu nia a sulat su makapantag kanu kinapamili sa
kangaunutan nu ʼbpamaginugut enggu su makapantag kanu da idsan nin a
kapegkalimu nu Kadenan a pakalipuas kanu langun nu taw.
Magi NT Final draft.indb 652 3/24/2021 2:51:59 PM
653
a 1:1 su bantang Su nia a kadtalu na makapantag kanu ukitʼu kabpamelipuasʼu Kadenan kanu
manga taw enggu kanu dait a ula-ula nu taw sabap k b anu limu nu Kadenan. 1:2 uyag-uyag a da taman nin Nia nin maena na su taw a makatalima kanu uyag-uyag a da
c taman nin na di den makaidtug sa naraka ka makasulega den. 1:6 matulanged kanu kaluma nin Nia nin ped a maena sa basa a Grik na sakataw bu i kaluma nin.
Su Salam 1 1 Salam, saki si Bulus a ulipen nu Kadenan enggu sinugu nu Isa
al-Masih asalʼa makapagkabagel su saligʼu manga pinamili nu
Kadenan enggu kapatuntayan kanilan su bantang a a makaagak kanilan
sa kapaguyag-uyag a kasuatan nu Kadenan. 2 Nia kinasugu sa laki
na sabap kanu inam kanu uyag-uyag a da taman nin b a inibpasadʼu
Kadenan sa lekitanu. Inibpasad den i nia nu Kadenan unan pan nu
kinapangaden kanu dunia enggu katawan tanu i su Kadenan na di
embudtud. 3 Na sia kanu timpu a inadilʼu Kadenan na inipayagʼin su
Kadtalu nin. Na inisalig sa laki su kabpangusiat kanu entu a Kadtalu
nin sia luyud kanu inisugu nin a Kadenan a ʼbpamelipuas sa lekitanu.
4 Su nia a sulat na san pakatumpa sa leka Titus a tidtu a wata ku sia
kanu kinaisa ta sa salig. Na san sa leka su da idsan nin a limu enggu
kalilintad a ebpun kanu *Ama tanu a su Kadenan enggu kanu Isa
al-Masih a ʼbpamelipuas sa lekitanu.
Su Mapia a ʼGkangaunutan nu ʼBpamaginugut
enggu su ʼBpamamandu sa di Pakatidtu
5 Nia ku kahanda sa kinatabun ku sa leka san sa dalepa a Krita na
asalʼa makapatidtu nengka su manga galebek a di gaid pakasugat enggu
pamili ka sa manga kaunutan nu ʼbpamaginugut kanu uman i siudad a
mana bun su inidtutuma ku sa leka. 6 Nia ka pamili na su dala makatila
lun enggu matulanged kanu kaluma nin. c ʼBpamaginugut su manga
wata nin enggu dala makasendit lun a kasamukan atawa ka kategasʼa
ulu. 7 Kagina nia dait kanu pedtiakap kanu ʼbpamaginugut na dala
makatila lun kagina sinaligan sekanin nu Kadenan kanu galebekʼin.
Tembu nia dait na dikena sekanin masandag udi na dikena malemu
malipunget, dikena palalangut, dikena tagukagen atawa ka dikena
salimbuten sa kapamantiali. 8 Ka nia pan mula na masakaw sekanin
kanu manga taw, balapantag sa lekanin su ngin i mapia, di masasaw,
Titus 1
Magi NT Final draft.indb 653 3/24/2021 2:51:59 PM
654
d 1:10 dait a mapapaletak Su nia na ʼbpaginugut bun kanu Isa al-Masih enggu kanu adat-betadʼu
manga taw a Yahudi a kapebpaletak. Nia nilan kataw na u di silan mapaletak na di silan
e malipuas. 1:15 matilak sa lekanin su langun-langun enggu su apia ngin na dala matilak lun Su
nia na makapantag kanu pegken a halal atawa ka kanu ped a pangitaban nu manga taw a
Yahudi, upama su kapebpaletak. Kagina sia kanu ukitʼu manga taw a Yahudi na amaika di silan
maginugut kanu langun na pangitaban a maya ba na di kun silan taliman nu Kadenan. Mana
maitu su inipamandu nu manga taw a linabitʼi Bulus sia. Ugaidʼa nia man inipamandu ni Bulus
sia na dala katagan nu apia ngin a matilak u dikena matilak su atay nin. Na su taw a matilak i
atay nin na di man kabudsengan i atay nin sabap bu kanu di nin kapaginugut kanu pangitaban
nu manga Yahudi makapantag kanu pegken enggu kapebpaletak.
matidtu, ikelas enggu mataw kemumpen kanu kiugʼu ginawa nin. 9 Dait
a edtindegan nin sa senep sa atay su kasaligan a kadtalu a inipamandu
sa lekanin ka enggu nin makapagkabagel su ped sa ukit a kapamandu
nin kanilan kanu entu a tidtu a panduan enggu makapatidtu nin su
ʼbpamedsungkang sa entu.
10 Ka madakel man i pedsungkang kanu entu, labi-labi den su
ʼbpamamandu sa dait a mapapaletak. d Manga tagakalen man silan
a taw enggu mangategel embitiala sa dala katagan nin. 11 Na nia
dait na kasapalan silan sa nan a penggulan nilan kagina sia kanu
kabpamandu nilan sa dikena wagib na pakapasibay nilan su manga
sakambinabatan. Penggulan nilan i entu asalʼa makapamantiali silan
sa ukit a kasalimbut. 12 Na nia pidtalu nu taw a balaitungan sa dalepa
a Krita a saka-ingedʼilan bun na “Su manga taw sa Krita na tatap
silan pembudtud, mana silan palangay na mawag a binatang enggu
mangapauk a di mapenu.” 13 Na su pidtalu nu entu a mama pantag
kanilan na benal. Tembu ba iluti ka a benal su kapatidtu nengka kanilan
ka enggu pakatidtu su paginugutʼilan, 14 telenan nilan su kapamamantag
kanu pinangumbal bu a tudtulan nu manga Yahudi udi na kanu manga
kasuguan nu manga taw a pedtaligkud kanu bantang. 15 Na su taw man
a matilak i atay nin na matilak sa lekanin su langun-langun. e Ugaidʼa su
taw a nabudsengan i atay nin enggu dala saligʼin na apia ngin na dala
matilak lun e kagina magiabu den su itungan nilan enggu maledsik den i
atay nilan taman sa da den senditʼilan kanu kapenggula nilan sa mawag.
16 Nia nilan ipebpayag na katawan nilan su Kadenan ugaidʼa sia kanu
manga galebekan nilan na pakakiasʼilan su entu. Na pakasemu-semu
silan, manga sungkang enggu di den silan kapakayan kanu apia ngin a
mapia a galebekan.
Titus 1
Magi NT Final draft.indb 654 3/24/2021 2:51:59 PM
655
f 2:11 su da idsan nin a kapegkalimu Na sia sa basa a Grik na karis a nia nin maena na su limu
a di ʼgkawagib sa lekitanu ugaidʼa inenggay bun nu Kadenan sa lekitanu. Mabatia i nia sia kanu
Maena nu Mangadalem a Kadtalu kanu Kitab sia kanu kapupusan nu nia a kitab.
Su manga Papata a makapantag kanu Mapia a Ula-ula 2 1 Ugaidʼa seka Titus, na nia nengka ipamamandu na su makaayun sia
kanu tidtu a panduan.
2 Pamapatai ka su mangatua a mama sa kapia na ula-ula enggu
kategkesʼilan kanu ginawa nilan asalʼa kapagadatan silan. Maginugut
silan kanu tidtu a salig, kakalimu a senep sa atay enggu su kasabal a
senep sa atay.
3 Maitu bun su mangatua a babay, na dait bun a maguyag-uyag silan
sa aden gilekʼin kanu Kadenan. Di silan mamelibak, di silan mabaluy a
palalangut enggu dait a ipamandu nilan u ngin i mapia 4 ka enggu nilan
kapamituan su manganguda a babay sa kakalimu nilan kanu manga
kaluma nilan enggu kanu manga wata nilan. 5 Pamituan nilan bun silan
sa kapia na ula-ula, di kaledsikʼa itungan, kategel sa kanggalebek sia sa
walay, kakalimu enggu kapaginugut kanu kaluma nilan. Amaika maitu
su ula-ula nilan na di masakutu nu apia entain su kadtalu nu Kadenan a
inipamandu sa kanilan.
6 Maitu bun su manganguda a mama na sekaten bun asalʼa ʼgkapia i
ula-ula nilan. 7 Na kanu langun na penggulan nengka na ipailay nengka
a upaman su ginawa nengka sia kanu mangapia a galebekan nengka.
Pamandu ka sa ukit a kapagadatan ka nu ped enggu pamandu ka bun
sa da mawag a kahanda nengka. 8 Talanged ka i tidtu su ibpamandu
nengka sa dala makadaway lun ka enggu kayan su pedsungkang sa
lekitanu kagina dala madtalu nilan a mawag pantag sa lekitanu.
9 Pamapatai ka bun su manga ulipen sa maginugut kanu manga
mapulu nilan sa kanu langun nu galebekʼilan taman sa kasuatan silan
nu manga mapulu nilan, di silan manunumpatan 10 enggu di silan
mangua-ngua. Ugaidʼa nia nilan ipailay na su talutup a katidtu asalʼa
makapailay nilan sia kanu langun na galebekʼilan su kapianan nu
ibpamandu tanu pantag kanu Kadenan a ʼbpamelipuas sa lekitanu.
11 Na nia ba i dait a kapaguyag-uyag tanu kagina inipayag den nu
Kadenan su da idsan nin a kapegkalimu f nin a pakalipuas kanu langun
Titus 2
Magi NT Final draft.indb 655 3/24/2021 2:52:00 PM
656
g 3:5 kapegkalimu Su nia a kadtalu sa basa a Grik na nia nin maena na dait a siksan tanu nu
Kadenan ugaidʼa sabap kanu limu nin na da tanu nin siksa.
nu taw. 12 Na su nia ba a kapegkalimu nu Kadenan i pedtutulu sa
lekitanu sa kataligkud tanu kanu kapaguyag-uyag a di nin kasuatan
enggu su kiugʼu ginawa a kaduduniay. Pedtutulu bun sa kapia na ula-ula,
katidtu enggu kapaguyag-uyag tanu a kasuatan nu Kadenan sia sa dunia
13 gagalu nu kabpagingapa kanu ʼgkainam tanu a makagkapia a benal
sa ginawa a mana su kapayag kanu sigay nu barakat a Kadenan enggu
ʼbpamelipuas sa lekitanu a su Isa al-Masih. 14 Na ininggihadʼin su umulʼin
ka enggu tanu nin maaun sa kanu langun na kadaluakan a galebek tanu
enggu maawa kanu kabaladusan tanu ka pinamili tanu nin a taw nin a
pedsamikal penggalebek sa kapianan.
15 Na ipamamandu nengka kanu ʼbpamaginugut su langun nu
nia enggu isekatʼengka sa kanggula nilan lun. Usal ka su langun na
kawagibʼengka sa kapatidtu nengka kanilan enggu di ka pedsuguti su
apia entain sa di ka nilan ipamamantag.
Su Sabapan na Kapaguyag-uyag a Kasuatan nu Kadenan 3 1 Patademi ka bun kanilan i mapakatulanged silan enggu maginugut
silan kanu langun nu ʼgkangaunutan nu dalepa. Nia dait na adil
silan sa kanggalebekʼilan sa apia ngin a kapianan, 2 di nilan edtaluan sa
mawag su apia entain enggu abungan nilan su kapamagukag. Nia pan
mula na ipailay nilan kanu langun nu manga taw su senep sa atay a
kababa na muletad enggu su kapaminda.
3 Kagina kanu paganay na da pan sabut tanu enggu pasusungkang tanu,
nakasibay tanu sa lalan, naulipen tanu nu manga kamustakilan a kiugʼa
ginawa tanu enggu kalilini sa kaduduniay. Mindatu sa lekitanu su kawagʼa
palangay enggu kasekel sa dikena mapia. Na nabensian tanu nu manga
taw enggu nabensian tanu bun silan. 4 Ugaidʼa guna den makapayagʼu
Kadenan a ʼbpamelipuas sa lekitanu su kakalimu nin enggu su kapianan
nin kanu manusia 5 na inilipuas tanu nin sa dikena sabap kanu katidtu nu
galebek tanu ugaidʼa sabap kanu kapegkalimu g nin sa lekitanu. Inilipuas
tanu nin sia nakanggulalan kanu kinagagasʼin kanu dusa tanu sa ukit a
kinapangaden nin sa lekitanu ʼbpaluman enggu sia kanu kinabagu nu
Suti a Ruh kanu atay tanu. 6 Ka su Suti a Ruh na mana su ig a namelapay
Titus 2 , 3
Magi NT Final draft.indb 656 3/24/2021 2:52:00 PM
h 3:12 timpu na kapembalat Na su timpu na kapembalat enggu kapanenenggaw lu kanu dalepa
a pegkakalebenan ni Bulus na iganat sa November taman sa February tembu dilikadu a benal su
kapendadalakaw labi-labi den sia sa lagat ka mabagel su sambel enggu bagelʼu lagat.
657
i kinabubus lun nu Kadenan sia sa lekitanu a sia nakanggulalan kanu Isa
al-Masih a ʼbpamelipuas sa lekitanu. 7 Na sabap kanu kapegkalimu a entu
nu Kadenan na initimbang tanu nin den a ikelas asalʼa mabaluy tanu a
pebpusakan a su aden inamʼin kanu uyag-uyag a da taman nin.
8 Na su langun nu entu a kadtalu na kasaligan tembu nia ku
pegkiugan na ipamandu nengka sa mapia su entu kanu ʼbpamedsalig
kanu Kadenan ka enggu di maawa kanu ginawa nilan su kategel
enggalebek sa kapianan. Ka su langun nu nia ba na mapia enggu
aden guna-guna nin kanu langun na taw. 9 Ugaidʼa abungi ka su
kapendalawana a dala katagan nin, su kapedsisinantal kanu tarsilan,
su kabpamagukag enggu su kapebpalawa pantag kanu pangitaban kanu
agama kagina su nia a manga galebek na dala guna-guna nin enggu
dala katagan nin. 10 Amaika nasapalan nengka den sa nakaisa atawa ka
nakadua su taw a ʼgkadsabapan nu kabpipitas na ikiasʼengka sekanin
11 ka katawan nengka den i maitu ba a taw na sinemibay den kanu
bantang. Su kadusan nin i pakapaamad sa nawagiban sekanin.
Su Mauli a Papata
12 Na pedsugun ku san sa leka si Artimas atawa ka si Tikiku, na endaw
i kauma nin san na pagapas ka a benal i makapagilaya ta lu sa dalepa a
Nikupulis ka nia ku kahanda na lu aku matabu kanu timpu na kapembalat. h
13 Na enggula ka i endaw i taman a magaga nengka sa kadtabangʼengka
kani Sinas a abugadu enggu kani Apulus kanu kabpelalakaw nilan ka enggu
dala kulangʼilan sa kanu apia ngin a nasisita nilan. 14 Pamandu ka bun
su manga suled tanu sa kabpaginugut sa kadsamikalʼilan sa kanggula sa
kapianan ka enggu nilan kadtabangan su pakanasisita, ka kanu maya ba a
ukit na aden guna-guna nu uyag-uyagʼilan kanu ped a taw.
15 Na pedsalamen ka nu manga tagapeda ku sia. Isalam kami nengka
bun kanu mangalimu sa lekami san a manga suled tanu sa paginugut.
San sa lekanu langun su da idsan nin a limu.
Wassalam
Titus 3
Magi NT Final draft.indb 657 3/24/2021 2:52:01 PM
658
Sulat'i Bulus
kani Pilimun
Magi NT Final draft.indb 658 3/24/2021 2:52:02 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na inisulatʼi Bulus kanu suledʼin sa paginugut a si Pilimun a
taw sa Kulusas. Na su dalepa a Kulusas na sakupʼa Turkey sa saguna a
timpu. Na su kinasulatʼi Bulus sa nia na kanu timpu a kinabilanggu nin lu
sa siudad a Ruma. Na nia kahanda ni Bulus sa kanu kinasulatʼin sa nia na
makapambalingan nin kani Pilimun su ulipen nin a si Unisimu kagina si
Unisimu na minawa lu kanu mapulu nin a si Pilimun. Na sabap kanu kinaawa
nin na ʼgkagilekan sekanin pembalingan kanu mapulu nin a si Pilimun kagina
mapakay a imatayan ni Pilimun ka ulipen nin bu sekanin. Na sabap kani
Bulus na natawan ni Unisimu su tidtu a salig kanu Kadenan taman sa naisa su
paginugutʼilan kanu Kadenan. Nia pan kaped a kahanda ni Bulus na matalima
ni Pilimun si Unisimu sa dikena matag ulipen bu ka taliman nin sekanin a
suledʼin sa paginugut.
659
Magi NT Final draft.indb 659 3/24/2021 2:52:02 PM
660
a 1:1 Pilimun na basa a Grik a nia n b in maena na malimu a taw. 1:5, 7 ʼbpamaginugut Sa basa a Grik na hagios, nia nin maena na manga ikelas a taw. Su langun
nu ʼbpamaginugut kanu Isa al-Masih na initimbangʼu Kadenan sa ikelas sabap kanu Isa al-Masih.
c Kagina ka maitu na tinawag a ikelas su ʼbpamaginugut. 1:9 sinugu Su nia a kadtalu sa basa a Grik na dua timan i maena nin. Ika-isa na sinugu a nia nin
maena sa basa a English na ambassador. Ikadua a maena nin na matua a mama.
Su Salam
1 Saki si Bulus a nabilanggu sabap kanu Isa al-Masih. Su nia a sulat na
ebpun sa laki enggu kanu suled tanu sa paginugut a si Timuti.
San pakatumpa sa leka Pilimun a a pinadtaya nami a tagapeda nami sa
galebekan, 2 apeg den ni Appia a suled tanu sa paginugut a babay enggu
kani Arkipu a tagapeda tanu sa kabpaninindeg kanu Mapia a Tutuma
taman den kanu lumpukan nu ʼbpamaginugut a pendidilimudan san kanu
walay nengka. 3 San sa lekanu su da idsan nin a limu enggu kalilintad a
ebpun kanu Ama tanu a su Kadenan enggu kanu Mapulu a su Isa al-Masih.
Su Kinadsukul-sukulʼi Bulus pantag kanu Saligʼi Pilimun
4 Uman ku seka ibpangeni-ngeni na tatap aku ʼbpanginsukul kanu
Kadenan a pedsimban ku 5 kagina nakineg ku su makapantag kanu
kapedsaligʼengka kanu Mapulu a su Isa al-Masih enggu su kapegkalimu
nengka kanu langun nu ʼbpamaginugut. b 6 Na nia ku ibpangeni-ngeni
na sia kanu ukit a kasabutʼengka kanu langun na mapia a inenggay sa
lekitanu a lusud kanu Isa al-Masih na kadsisinggumanan nengka su
kapangalimuan nengka a unga nu kapedsaligʼengka. 7 Manga dua na suled,
su limu nengka na sangat a nakagalaw sa laki taman sa migkabagel su
atay ku kagina pinagkapia nengka su manggiginawa nu ʼbpamaginugut. b
Su ʼBpangenin ni Bulus makapantag kani Unisimu
8 Kagina ka maitu na sabap kanu bagel a nakasangan sa laki nu
Isa al-Masih na mapakay a benal a sugun ku seka sa u ngin i dait a
enggulan nengka 9 ugaidʼa sabap sa ipegkalimu ku seka na ʼbpangeni
aku den sa leka. Na saki si Bulus a sinugu c nu Isa al-Masih a sia sa
bilangguan saguna sabap kanu Isa al-Masih, 10 na pakapangeni aku sa
leka makapantag kani Unisimu a nabaluy a wata ku sa paginugut sa
kanu kinabilanggu ku a nia. 11 Kanu paganay na dala pakangguna ni
Pilimun
Magi NT Final draft.indb 660 3/24/2021 2:52:02 PM
d 1:11 Unisimu na basa a Grik a nia nin maena na makangguna.
661
Unisimu d sa leka ugaidʼa saguna na aden den makangguna nin sa lekita
dua. 12 Papembalinganen ku sekanin san sa leka, na sangat a pinadtaya
ku sekanin. 13 Na apia ka maitu na nia ku ʼgkalilinian na sia demun
sekanin sa laki ka asalʼa su kapedtabangʼin sa laki na timbang a seka
bun i pedtabang sa laki sa gagalu na sia aku pan sa bilangguan sabap
kanu kabpangusiat ku kanu Mapia a Tutuma. 14 Ugaidʼa di ku enggulan
i entu amaika di ka makaayun kagina di ku ʼgkalilinian i mapanegel ku
seka sa kadtabangʼengka sa laki ka nia ku ʼgkalilinian na senep sa atay
su kanggula nengka sa entu.
15 Na aden a entu na nia sabapan a kinapitasʼin sa leka gagalu na
asalʼa kanu kambalingan nin na madtagapeda nengka sekanin taman sa
taman 16 sa dikena matag ulipen bu ugaidʼa suledʼengka a papedtayan.
Pinadtaya ku sekanin ugaidʼa labi i kapadtaya nengka lun sa dikena
matag ulipen bu ka suled ta sia kanu Mapulu a su Isa al-Masih. 17 Na
kagina ka ipedtimbang aku nengka sa tagapeda nengka sa galebekan
na talima ka sekanin sa mana bun saki i pedtaliman nengka. 18 Amaika
aden nganin-nganin a manga kalugian nengka sabap sa lekanin atawa
ka manga utangʼin sa leka na sia ka den pangetuk sa laki. 19 Saki si
Bulus a sinemulat demun kanu nia a “Saki mismu i mayad lun.” Di den
dait a labiten ku pan i sabap sa laki na natawan nengka su tidtu a lalan.
20 Manga dua na suled, benal man a mapia amaika aden makangguna
nengka sa laki sia kanu Mapulu a su Isa al-Masih. Pagkapia ka pan su
manggiginawa ku a lusudʼengka sa tian sia kanu Isa al-Masih.
21 ʼGkatalanged ku a benal i inggulalan nengka su nakadalem kanu
sulat ku a nia enggu katawan ku bun i subela pan su kanggulalan
nengka lun. 22 Nia pan liu sa entu, na pagadili aku nengka sa bilik a
katumpan ku ka ʼgkainam ku i pambalinganen aku nu Kadenan san sa
lekanu sia makanggulalan kanu kabpangeni-ngeni nu sa laki.
23 Pedsalamen ka ni Ipapras a nia a tagapeda ku bun a bilanggu sabap
kanu Isa al-Masih. 24 Pedsalamen ka bun nu manga tagapeda ku sia sa
galebekan a mana si Markus, si Aristarkus, si Dimas enggu si Luk.
25 San sa lekanu su dala idsan nin a limu nu Mapulu a su Isa al-Masih.
Wassalam
Pilimun
Magi NT Final draft.indb 661 3/24/2021 2:52:03 PM
662
Sulat kanu Manga
Taw a Hibru
Magi NT Final draft.indb 662 3/24/2021 2:52:04 PM
663
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a sulat na di ʼgkasigulu u entain i sinemulat lun. Nia antapan nu ped
a manga alim na nia ʼgkatumpan nu nia a sulat na su manga taw a Yahudi a
ʼbpamaginugut kanu Isa al-Masih. Su ped kanu ʼbpamaginugut sia na mana
pegkiugan nilan pembalingan su danden a ukitʼu manga taw a Yahudi sia
luyud kanu danden a kapasadan. Tembu pegkiugan a benal papedtuntay nu
sinemulat sa nia u ngin i kabalapantagʼu bagu a kapasadan nu Kadenan (kumin
kanu danden a kapasadan nu Kadenan). Na ipebpagilay kanu nia a sulat i su
danden a kapasadan na inenggay nu Kadenan su entu sia nakanggulalan kanu
manga malaikat sa ukitʼa kinapasampay nilan lun kanu manga nabi. Ugaidʼa
su bagu a kapasadan nu Kadenan na inenggay nin demun sia nakanggulalan
kanu Tunggalʼin a su Isa al-Masih. Na su danden a kapasadan na gagalu bu su
entu enggu nia nin katagan na kapagadil kanu manga taw sa kasangulʼilan
kanu bagu a kapasadan nu Kadenan a su talutup a ukitʼa kalipuasan sia
makanggulalan kanu Isa al-Masih. Papedtuntayan nu sinemulat kanu nia su
kabalapantagʼu Isa al-Masih enggu labi lawan pan sekanin kumin kanu manga
malaikat, kanu Nabi Musa enggu kanu mapulu sa langun nu ʼbpamangurban.
Su pinggula nin na labi lawan pan kumin kanu manga pinggula a kurban
nu manga mapulu sa langun nu ʼbpamangurban sa ukit a kaampun kanu
kabaladusan nu manga Yahudi. Kagina su Isa al-Masih man i talutup a kurban
a ebpun kanu Kadenan a makaaun sa kanarakan kanu apia entain a semalig
sa lekanin. Su Isa al-Masih i mapulu sa langun nu ʼbpamangurban enggu dala
kapegkapupusʼu kabpangurban nin.
Nia pan kahanda sa kinasulat sa nia na asalʼa masekat su ʼbpamaginugut
sa kagkabagelʼu saligʼilan kanu Isa al-Masih enggu di nilan embalinganan su
danden a ukitʼilan sa apia nia nin kaaden i temala pan silan sa kapamungkaid.
Ka papanalusen nilan su saligʼilan kanu Isa al-Masih ka enggu silan malipuas
kanu nanget a kasiksan enggu matalima nilan su tidtu-tidtu a kapangintelenen
sia kanu Kadenan. Su Isa al-Masih man su kadtalu nu Kadenan enggu sekanin
su tidtu-tidtu a inam tanu. Sekanin su talanged a ʼbpamagelet sa lekitanu kanu
Kadenan enggu sekanin i talutup a kurban kanu Kadenan sa kaampun kanu
manga kabaladusan tanu. Sekanin su tidtu-tidtu a inipayagʼu Kadenan a
kalipuasan tanu sia kanu bagu a kapasadan nin.
Magi NT Final draft.indb 663 3/24/2021 2:52:04 PM
664
a 1:5 Mailay i nia sia kanu Manga Sengal b 2 ayat 7 sia kanu Kitab Zabur. c 1:5 Mailay i nia sia kanu Ikadua a Kitabʼu Nabi Samuil 7 ayat 14. d 1:6 Mailay i nia sia kanu Diutirunumi 32 ayat 43 sia kanu Kitab Taurat. 1:7 Mailay i nia sia kanu Manga Sengal 104 ayat 4 sia kanu Kitab Zabur.
Su Kadtalu nu Kadenan na sia Nakanggulalan kanu Tunggalʼin 1 1 Kanu paganay na inisampay nu Kadenan su manga katigan nin
kanu manga kalukesan tanu sa madakel a ukit enggu madakel a
timpu sia nakanggulalan kanu manga nabi nin. 2 Ugaidʼa kanu nangauli
den a nia a manga timpu na inisampay nin sa lekitanu su katigan nin sia
nakanggulalan kanu Tunggalʼin. Su Tunggalʼin ba a nia i pinamili nin a
pebpusakan kanu langun-langun enggu sia nakanggulalan kanu Tunggalʼin
i kinapangaden nin kanu langun-langun. 3 Su sigay nu Kadenan na ʼgkailay
kanu Isa al-Masih enggu sia nakanggulalan sa lekanin na ʼgkailay sa
talutup u entain su Kadenan. Pebpapanalusen nin su langun-langun sia
makanggulalan kanu kabarakatʼu kadtalu nin. Na ulian nu kinalimpiu nin
kanu taw sia kanu manga kabaladusan nilan na nagagayan sekanin kanu
tampal sa kawanan nu Kadenan a Barakat a lu sa sulega. 4 Tembu sekanin
na labi lawan i kapulu nin kumin kanu manga malaikat enggu su ingala a
inenggay lun na labi i kabalapantagʼin kumin kanilan.
Su Tunggal na Mapulu pan kumin kanu manga Malaikat
5 Ka apia sakataw kanu manga malaikat na dala pidtaluan nu
Kadenan sa
“Seka su Tunggal a wata ku,
saguna na ipebpayag ku i saki su Ama nengka.” a
Na dala bun edtalua nu Kadenan kanilan i
“Saki i mabaluy a ama nengka enggu seka menem
i mabaluy a wata ku.” b
6 Na su kinapasia nu Kadenan sa dunia kanu Tunggalʼin na nia nin
pidtalu na
“Dait a simban sekanin nu langun nu malaikat ku.” c
7 Na nia menem pidtalu nu Kadenan pantag kanu manga malaikatʼin na
“Su manga malaikat na mabaluy ku silan a sambel
enggu su silan ba a entu a panunugun ku na mabaluy ku
silan a apuy.” d
Hibru 1
Magi NT Final draft.indb 664 3/24/2021 2:52:04 PM
665
e 1:8-9 Sia sa basa a Grik na nia nin maena na Tembu su Kadenan a Kadenan nengka na binubusan ka nin
sa lana a ʼbpagenggay sa kapia na ginawa a labi lawan kumin kanu langun nu kapedʼengka. Nia maena
nu binubusan sa lana na pinamili nu Kadenan. Nia pinamili sia na su Isa al-Masih ka nia nin maena na
nakasangan den sa lekanin su galebekan nin atawa ka su bagelʼin a mana bun su adat-betadʼu manga
taw a Israil kanu paganay sa kapedsangan nilan sa galebekan kanu taw a pinamili na pembubusan sa
lana su ulu nin. Na mabatia i nia sia kanu Kinaliu 28 ayat 41 sia kanu Kitab Taurat. Na nia bun ba i
maena nu gelal a Masih na binubusan sa lana. Madakel pan i kasabutan tanu makapantag kanu Masih
sia kanu Maena nu Mangadalem a Kadtalu kanu Kitab a mailay k f anu kapupusan nu nia a kitab. g 1:9 Mailay i nia sia kanu Manga Sengal 45 ayat 6 taman sa 7 sia kanu Kitab Zabur. h 1:10-12 Mailay i nia sia kanu Manga Sengal 102 ayat 25 taman sa 27 sia kanu Kitab Zabur. 1:13 Mailay i nia sia kanu Manga Sengal 110 ayat 1 sia kanu Kitab Zabur.
8 Ugaidʼa nia nin kadtalu pantag kanu Tunggal na
“Su Kakadenan ku na san sa leka,
su kulesi nu kadatu nengka na taman sa taman
enggu matidtu su ukitʼu kapendatu nengka.
9 ʼGkasuatan nengka su ngin i mapia enggu ʼgkabensian
nengka su ngin i mawag.
Tembu su Kadenan a Kadenan nengka na pinamili e ka nin.
Binadtug ka nin enggu inenggan ka nin sa kapia na ginawa
a labi lawan pan kumin kanu langun nu kapedʼengka.” f
10 Na pidtalu bun kanu Tunggalʼu Kadenan i
“Hu Mapulu, sia kanu punan-punan
na seka demun i nangaden kanu langit enggu lupa.
11 Na su entu na mapupus bun ugaidʼa seka na dala
kapegkapupusʼin taman sa taman.
ʼGkalabing bun su entu a mana balegkas.
12 Lulunen nengka su entu
ka sambian nengka sa mana bun su kapedsambi kanu
balegkas a da den katagan nin.
Ugaidʼa seka na dili embagu,
su uyag-uyagʼengka na dala kapegkapupusʼin.” g
13 Na apia entain kanu manga malaikat na dala pidtaluan nu Kadenan sa
“Ayan ka sia tampal kanu kawanan ku
enggu pasugiuden ku su manga kuntela nengka
kanu paladʼu ay nengka.” h
14 Nia nin maena na su manga malaikatʼu Kadenan na panunugun nin
bu silan a di ʼgkangailay, sinugu silan sa katiakap kanu manga taw a
makatalima sa kalipuasan.
Hibru 1
Magi NT Final draft.indb 665 3/24/2021 2:52:05 PM
666
i 2:6-8 Mailay i nia sia kanu Manga Sengal 8 ayat 4 taman sa 6 sia kanu Kitab Zabur.
Su Isa al-Masih i ʼBpangulu kanu manga Taw sia kanu Kalipuasan 2 1 Kagina ka maitu na nia dait na itagu tanu a benal sa ginawa
su natuntayan tanu a entu a tidtu a panduan ka enggu di tanu
makatangka lun. 2 Ka apia su katigan nu Kadenan a inisampay nin
sia nakanggulalan kanu manga malaikat na inibpaliugat i kanggulalan
lun enggu apia entain i semungkang lun na makatalima sa kasiksan
a makawagib sa lekanin, 3 na labi lawan den i matalima tanu a
kasiksan amaika di tanu itagu sa ginawa su balapantag a benal a
nia a kalipuasan a nia lun muna-muna a minayag na su Mapulu
a su Isa al-Masih enggu inipaamad sa lekitanu su entu nu manga
taw a nakakineg lun. 4 Inipaamad bun sa lekitanu su entu nu Kadenan
sia nakanggulalan kanu embalang-balang a kangagaipan a nanganggula
enggu kanu manga kapegkagaga a inenggay nu Suti a Ruh sia luyud
kanu kahanda nin.
5 Ka dikena man su manga malaikat i inenggan nu Kadenan sa
kapangulu kanu pedtalun nami a makatingguma a bagu a dunia ka su
manusia. 6 Ka nia nakadalem kanu kitab na
“Entain su manusia a ʼbpagitungen nengka pan?
Entain ba silan a pedtiakapan nengka pan?
7 Binaluy nengka silan a mababa kanu manga malaikat
sa nangagan bu a kutika
ugaidʼa binadtugʼengka silan enggu inipulu
nengka a mana su datu.
8 Pinandatuan nengka kanilan su langun-langun.” i
Na amaika nadtalu a pinandatuan kanilan su langun-langun na nia
nin maena na dala inisama nu Kadenan a dala kandatui nu manusia.
Ugaidʼa di tanu pamun ʼgkailay saguna su kapendatu nu manusia kanu
langun-langun. 9 Ugaidʼa sia kanu Isa al-Masih na nailay tanu i inibaba
sekanin nu Kadenan sa nangagan bu a kutika kumin kanu manga
malaikat ka enggu sekanin matay sa kapianan nu manusia sia luyud
kanu dala idsan nin a limu nu Kadenan. Ugaidʼa saguna na binadtug
sekanin enggu inipulu sekanin nu Kadenan sabap kanu kinatala nin
a entu sa kapatay. 10 Na su Kadenan a nangaden kanu langun-langun
Hibru 2
Magi NT Final draft.indb 666 3/24/2021 2:52:06 PM
667
j 2:12 Mailay i nia sia kanu Manga Sengal 22 k ayat 22 sia kanu Kitab Zabur. l 2:13 Mailay i nia sia kanu Kitab a Inisulatʼu Nabi Isayas 8 ayat 17. 2:13 Mailay i nia sia kanu Kitab a Inisulatʼu Nabi Isayas 8 ayat 18.
enggu pinangaden nin su entu sabap sa lekanin na sia kanu kaagakʼin
kanu manga nabaluy a wata nu Kadenan sa kaampit kanu kabadtugan
nin na dait man a benal su pinggula nin a entu a kinasugutʼin sa kalasay
nu Isa al-Masih asalʼa maadil sekanin sa tidtu-tidtu sa kapangulu nin
kanu manga taw sia kanu kalipuasan. 11 Na su Isa al-Masih a minikelas
sa lekitanu na nabaluy den a Ama tanu su Ama nin. Tembu di nin
ipegkaya i kapedtimbangʼin sa lekitanu sa manga lusudʼin sa tian. 12 Ka
nia nin kadtalu kanu Ama nin na
“Ipayag ku kanu manga lusud ku sa tian su makapantag
kanu ingala nengka.
Sia kanu umpungan nu ʼbpamaginugut na edsengal
aku sa kapugi sa leka.” j
13 Nia nin pan pidtalu na
“Semalig aku sa lekanin.” k
Pidtalu nin bun i
“Nia aku a kaped ku su manga taw a nabaluy a wata
nin a inisaligʼin sa laki.” l
14 Na kagina ka su langun nu nabaluy a manga wata nu Kadenan
na manusia, na nabaluy bun sekanin a manusia ka enggu sia
makanggulalan kanu kapatay nin na matalaw nin su Saitan
a nadsabapan nu kapatay nu manusia. 15 Na amaika maitu na
makapambaya-baya nin su manusia a nangaulipen na gilek sa kapatay
kanu dalemʼu kabpaguyag-uyagʼilan sa dunia. 16 Nia nin maena
na mapayag a benal i dikena nia nin kinasia i su manga malaikat
i pedtabangan nin ka nia nin pedtabangan na su manga tupu nu
Ibrahim. 17 Tembu namba i sabapʼin i dait a nabaluy sekanin a manusia
a mana bun kanu manga initimbangʼin sa lusudʼin sa tian ka enggu
sekanin mabaluy a malimu enggu matidtu a mapulu sa langun nu
ʼbpamangurban kanilan sia kanu Kadenan. ʼGkurban sekanin asalʼa
maampun su kabaladusan nu manga taw. 18 Na sabap sa sekanin mismu
na natala nin su kamalasayan enggu sasat na magaga nin a benal
edtabang su manga taw a pedtala bun sa sasat.
Hibru 2
Magi NT Final draft.indb 667 3/24/2021 2:52:06 PM
668
m 3:5 Mailay i nia sia kanu Manga Bilangan n 12 ayat 7 sia kanu Kitab Taurat. 3:8 binatalu Na binatalu nu taw su Kadenan sa ukit a kinasungkangʼilan lun enggu kinambuku
nilan lun kanu timpu a lu silan kanu tawan-tawan a dalepa.
Su Isa al-Masih a Tunggalʼu Kadenan enggu su Musa a Panunugun 3 1 Kagina ka maitu manga lusud ku sa tian a sinuti nu Kadenan
enggu su pagidsan ku a inenggatʼu Kadenan sa kapaginugut sa
lekanin na itagu nu sa ginawa su Isa al-Masih. Sekanin su sinugu
nu Kadenan sia sa lekitanu enggu sekanin su mapulu sa langun nu
ʼbpamangurban a ʼbpaginugutan tanu. 2 Matidtu sekanin kanu sinemugu
lun a mana su Musa a matidtu a panunugun sia kanu langun nu taw nu
Kadenan. 3 Ugaidʼa su Isa al-Masih i labi a badtugen kumin kanu Musa
ka mana bun su pembalayn a nia labi a ʼbpamedtan na su mimbalay lun
kumin kanu pimbalay. 4 Na su langun man na walay na aden mimbalay
lun ugaidʼa nia nangaden kanu langun-langun na su Kadenan. 5 Na
su Musa na matidtu a panunugun nu Kadenan m kanu langun nu taw
nin enggu su manga galebekan nin na pakapayagʼin su katigan nu
Kadenan sa kanu mangauma pan a timpu. 6 Ugaidʼa su Masih na dikena
panunugun ka Tunggalʼu Kadenan sekanin a matidtu a ʼbpangulu kanu
langun nu taw nu Kadenan. Na sekitanu su manga taw nu Kadenan
amaika ka papanalusen tanu sa dala gilekʼin su kabpagangapa tanu
kanu ʼgkainam tanu a unut su kabpemamasela tanu lun.
Su Kapaingat kanu manga Taw a di ʼBpamaginugut kanu Kadenan
7 Na mana bun su katigan nu Suti a Ruh a
“Amaika makinegʼu saguna su suala nu Kadenan
8 na di nu mapadtegas su pamusungan nu, dikena mana su
pinggula nu manga kalukesan nu a sinemungkang silan
ka binatalu n nilan su Kadenan kanu timpu a lu silan kanu
tawan-tawan a dalepa
9 sa nia kadtalu nu Kadenan na
‘Binatalu aku nu manga kalukesan nu
apia nailay nilan demun su kangagaipan a pinggula
ku kanu dalemʼu patpulu lagun.
10 Tembu nalipungetan ku su nan a manga taw
Hibru 3
Magi NT Final draft.indb 668 3/24/2021 2:52:06 PM
669
o 3:7-11 Mailay i nia sia kanu Manga Sengal 95 ayat 7 taman s p a 11 sia kanu Kitab Zabur. q 3:15 Mailay i nia sia kanu Manga Sengal 95 ayat 7 taman sa 8 sia kanu Kitab Zabur. 3:19 Su kapangintelenen sia a inibpasadʼu Kadenan a kapangintelenan nu manga taw a Israil
na su dalepa a Kanaan.
enggu nia ku nadtalu na “Lalayun man pedtangka su
pamusungan nilan sa laki
enggu di nilan pedtuntayan su manga ukit ku.”
11 Tembu sabap kanu lipunget ku na inibpasad ku i
“Di nilan matalima su kapangintelenen a ebpun sa laki.” ’ ” o
12 Kagina ka maitu manga lusud ku sa tian na pangingati nu i aden sa
lekanu i kaadenan na pamusungan a dikena mapia enggu di maginugut
a punan a katangka kanu kaisa-isa nin a Kadenan. 13 Ugaidʼa makin nia
nu enggula na pagkabagelen na uman i isa i manggiginawa nu pedʼin
kanu uman-uman gay taman sa aden pan kutika ka enggu dala sa
lekanu i kapagakalan sabap kanu kabaladusan a makapadtegas kanu
pamusungan nu. 14 Ka nakaampit tanu den man kanu Isa al-Masih
amaika papanalusen tanu sa tidtu-tidtu su salig tanu sa lekanin iganat
sa ganatan taman sa kapupusan. 15 Ka mana bun su nakadalem kanu
kitab a
“Amaika makinegʼu saguna su suala nu Kadenan
na di nu mapadtegas su pamusungan nu, dikena mana
su pinggula nu manga kalukesan nu a sinemungkang.” p
16 Na entain ba man su manga taw a nakakineg kanu suala nu
Kadenan ugaidʼa sinemungkang bun silan? Dikena ba su manga taw
a pinangunanan nu Musa sa kinaliu sa dalepa a Egypt? 17 Entain ba
su nalipungetan nu Kadenan kanu dalemʼu patpulu lagun? Dikena
ba su manga taw a mimbaladusa sa lekanin a namamatay lu kanu
tawan-tawan a dalepa? 18 Entain ba i pidtaluan nu Kadenan sa
ibpasadʼin i di nilan matalima su kapangintelenen a ebpun sa lekanin?
Dikena ba su manga taw a sinemungkang sa lekanin? 19 Kagina ka maitu,
na mapayag a benal i da nilan matalima su kapangintelenen q a ebpun
kanu Kadenan sabap sa da nilan kasalig kanu Kadenan. 4 1 Na apia ka maitu na mapakay pamun a matalima su
kapangintelenen a inibpasadʼu Kadenan. Tembu pangingatan tanu i
aden sa lekitanu i di makatalima sa entu. 2 Ka napangusiatan tanu bun
man sa mapia a tutuma a mana bun su inipangusiat kanilan ugaidʼa
Hibru 3 , 4
Magi NT Final draft.indb 669 3/24/2021 2:52:07 PM
670
r 4:3 Mailay i nia sia kanu Manga Sengal 95 s ayat 11 sia kanu Kitab Zabur. t 4:4 Mailay i nia sia kanu Manga Awal 2 ayat 2 sia kanu Kitab Taurat. u 4:5 Mailay i nia sia kanu Manga Sengal 95 ayat 11 sia kanu Kitab Zabur. v 4:7 Mailay i nia sia kanu Manga Sengal 95 ayat 7 taman sa 8 sia kanu Kitab Zabur. 4:8 Su Yusua na sekanin i nakasambi kanu Nabi Musa sa kanu kinapangunanan kanu manga
taw a Israil kanu kinaludepʼilan kanu dalepa a Kanaan a inibpasadʼu Kadenan kanu manga taw
a Israil. Na manga pat gatus lagun i kinauna nu Yusua kanu Nabi Daud.
naawan na katagan su entu kagina dala saligʼilan, dikena mana su
manga taw a sinemalig. 3 Na su sekitanu a namedsalig na ʼgkatalima
tanu su entu a kapangintelenen a ebpun kanu Kadenan ugaidʼa su di
ʼbpamaginugut na dili nilan matalima su entu. Ka mana bun su kadtalu
nu Kadenan a
“Sabap kanu lipunget ku na inibpasad ku
i di nilan matalima su kapangintelenen a ebpun sa laki,” r
apia nia nin kaaden i aden den su entu iganat pan kanu timpu
a kinapasad mangaden kanu dunia. 4 Kagina nalabit bun sia kanu
kitab su pantag kanu ikapitu gay sa nangintelenen su Kadenan kanu
ikapitu nin gay ulian nu kinapasadʼin mangaden kanu langun nu
pinangaden nin. s 5 Ugaidʼa nadtalu bun kanu kitab i “Saben-sabenal a
di nilan matalima su kapangintelenen a ebpun sa laki.” t 6 Su manga taw
a entu a napangusiatan paganay kanu mapia a tutuma na dala nilan
matalima su kapangintelenen a entu sabap sa dala nilan kapaginugut.
Ugaidʼa aden pamun ped a taw a mapakay a makatalima kanu entu a
kapangintelenen. 7 Tembu su Kadenan na sinemenggay pamun sekanin
sa ped a timpu a mana su saguna a timpu. Kagina nia kadtalu nu
Kadenan sia nakanggulalan kanu Daud guna maipus su manga timpu a
mana su nalabit ku a entu a
“Amaika makinegʼu saguna su suala nu Kadenan
na di nu mapadtegas i pamusungan nu.” u
8 Ka amaika nagaga bu man nu Yusua v paganay sa matalima nu manga
taw su entu a kapangintelenen, na di den guna edtalun nu Kadenan i
aden pan ped a gay. 9 Na nia nin maena na aden pamun naadil a
kapangintelenen kanu manga taw nin a mana bun su kapangintelenen
kanu ikapitu nin gay. 10 Kagina apia entain i makatalima kanu
kapangintelenen a ebpun kanu Kadenan na makapangintelenen bun
sekanin kanu manga galebekan nin a mana bun su kinapangintelenen
nu Kadenan kanu kinapasadʼin mangaden kanu langun. 11 Na kagina ka
Hibru 4
Magi NT Final draft.indb 670 3/24/2021 2:52:07 PM
671
maitu na paginapasen tanu i katalima tanu kanu entu a kapangintelenen.
Ugaidʼa amaika semungkang tanu a mana su manga taw paganay
a dala paginugut kanu Kadenan na di tanu bun matalima su entu a
kapangintelenen.
12 Ka su kadtalu man nu Kadenan na bibiag, barakat enggu magalang
pan sa sundang a dua embala i galangan nin. Na ʼbpelambas su entu
kanu atay nu taw a mana galangan nu sundang a papebpitas kanu
embuku-bukuan nu badan taman den kanu didalemʼu tulan. ʼBpelambas
kanu itungan enggu pamusungan nu taw ka ipayagʼin su dalemʼu
entu magidsan i mawag enggu mapia. 13 Dala man makapagena kanu
Kadenan ka talus-lambas i kapegkailay nin lun. Na mauma tanu man lu
sa lekanin su langun na pinggalebek tanu.
Su Isa al-Masih su Mapulu tanu sa Langun a ʼBpangurban
a Labi a Mabagel
14 Kagina ka maitu sa aden mapulu sa langun nu ʼbpamangurban sa
lekitanu a nakaludep lu sa sulega a labi a mabagel a mana su Tunggalʼu
Kadenan a su Isa al-Masih, na di tanu pitasen su salig tanu sa lekanin.
15 Ka sekanin a mapulu sa langun nu ʼbpamangurban sa lekitanu na
ʼgkatawan nin u ngin i ʼgkagedam tanu kanu langun na ʼgkatala tanu a
kalubayan kagina napagukit-ukitan nin bun su langun na bataluan
a ʼgkatala tanu apia nia nin kaaden i dala sekanin endusa. 16 Tembu di
tanu magalang-alang semupeg kanu Kadenan a sangat i kakalimu nin
a lu kanu kulesi nin ka enggu tanu matalima su lat a nanamʼin enggu
magedam tanu su da idsan nin a limu nin a makadtabang sa lekitanu sa
uman tanu pakanasisita. 5 1 Na uman i mapulu sa langun nu ʼbpamangurban na pinamili
sekanin ebpun kanu pagidsan nin bun a manusia asalʼa
makagkurban nin kanu Kadenan su manga inenggay nu manga taw
enggu su ipegkurban kanu manga kabaladusan nilan. 2 Na katawan nin
pembitiala sa mananaw su manga taw a kulang i kasabutʼin enggu
pamakasibay sa dikena pedtibaban kagina manusia bun sekanin a aden
kalubayan nin. 3 Na kagina ka aden bun kalubayan nin na nasisita nin
bun a ʼgkurban kanu manga kabaladusan nin a mana bun su kapegkurban
nin kanu manga kabaladusan nu manga taw. 4 Na liu pan sa entu, na
dala man taw a sekanin demun i mamili sa ginawa nin asalʼa mabaluy a
Hibru 4 , 5
Magi NT Final draft.indb 671 3/24/2021 2:52:08 PM
672
w 5:4 Mailay i nia sia kanu Kinaliu 28 ayat 1 taman s x a 3 sia kanu Kitab Taurat. y 5:5 Mailay i nia sia kanu Manga Sengal 2 ayat 7 sia kanu Kitab Zabur. 5:6 Mailay i nia sia kanu Manga Sengal 110 ayat 4 sia kanu Kitab Zabur.
mapulu sa langun nu ʼbpamangurban ka su Kadenan bu i mapakay
a mamili sa entu a mana bun su kinapamili nin kanu Harun. w
5 Na maitu bun ba su Isa al-Masih na dikena nin inipulu i ginawa
nin asalʼa mabaluy sekanin a mapulu sa langun nu ʼbpamangurban ka
su Kadenan i namili sa lekanin. Ka nia man pidtalu nu Kadenan sa
lekanin na
“Seka su Tunggal a wata ku,
saguna na ipebpayag ku i saki su Ama nengka.” x
6 Na pidtalu bun nu Kadenan sia kanu kitab i
“Seka su mangurban taman sa taman
a mana su kinabaluy kanu Milkisidik sa kabpangurban.” y
7 Na kanu timpu a ʼbpaguyag-uyag pan su Isa al-Masih sia sa dunia na
nangeni-ngeni sekanin kanu Kadenan a ʼbpaguguliang sa matanug ka
ʼgkatawan nin man i su Kadenan i makapalipuas sa lekanin kanu kapatay.
Na sabap sa inibaba nin i ginawa nin sa ukit a kinabpatiunutʼin kanu
kiugʼu Kadenan na pinakikineg sekanin nu Kadenan. 8 Ka apia sekanin
man su Tunggalʼu Kadenan na migkataw sekanin sa kabpatiunut kanu
Kadenan sia nakanggulalan kanu kamalasayan a natala nin. 9 Na sabap
sa entu na natalutup sekanin kanu kahanda nu Kadenan tembu nabaluy
sekanin a ʼgkabpunan nu da taman nin a kalipuasan nu apia entain
a maginugut sa lekanin, 10 ka binaluy man sekanin nu Kadenan a
mapulu sa langun nu ʼbpamangurban a mana bun su kinabaluy kanu
Milkisidik sa kabpangurban.
Su Kapaingat pantag kanu Kataligkud kanu Kadenan
11 Na madakel pan i madtalu nami pantag sa nia ugaidʼa malegen
pedsinantalen sa lekanu kagina mana migkalubay su katuntay nu
saguna. 12 Ka saguna na nia man dait sa lekanu na ʼbpamamandu
den kanu ped ugaidʼa mana su nasisita nu pamun i mapamandu kanu
ʼbpaluman kanu manga nauna a napangagian nu den pantag kanu
kadtalu nu Kadenan. Mana kanu pamun bagu ginememaw a nia nin
pamun kauyagan na gatas ka di kanu pamun mapakay a pakanen sa
Hibru 5
Magi NT Final draft.indb 672 3/24/2021 2:52:08 PM
673
z 6:1-2 kapedsalawat Nia kapegkasabutʼu manga ped a alim na manga a ukitʼa kabpelimpiu. 6:1-2 temalus mangagi kanu mangadalem a ʼbpangagian pantag kanu Isa al-Masih Su ped
a katuntay nu manga alim na ʼgkatua sa paginugut kanu Isa al-Masih.
mangategas a pegken. 13 Na su maitu ba a taw a gatas pamun i dait
a ibpaguyag lun na mana pamun sekanin bagu ginememaw a wata a
di mataw mapadsenggaya u ngin i mapia enggu mawag. 14 Ugaidʼa su
taw a mangategas den i makan nin na mana bun su taw a matua den i
kapagitungʼin a nabibitʼin den i ginawa nin sa kapadsenggaya sa mawag
enggu mapia. 6 1-2 Kagina ka maitu na nia dait na di tanu den ʼbpapalumanan
mangagi su manga nauna a napangagian tanu den pantag kanu Isa
al-Masih. Di tanu den ʼbpapalumanan mangagi su nakapamandu den sa
lekitanu a mana su kataligkud kanu manga galebekan a dala katagan
nin, su pantag kanu kasalig kanu Kadenan a natawan nu den, su atulan
pantag kanu kapedsalawat, z su kapendapenet kanu taw, su pantag kanu
kambibiag ʼbpaluman nu namamatay atawa ka su pantag kanu kakukum
kanu taw taman sa taman. Ka makin tanu temalus mangagi kanu
mangadalem a ʼbpangagian pantag kanu Isa al-Masih. a 3 Na entu ba i
enggulan tanu amaika miug su Kadenan.
4-6 Kagina su manga taw man a nakatuntay den kanu bantang taman
sa natekawan nilan den su palihala a ebpun sa sulega enggu natalima
nilan den su Suti a Ruh enggu natekawan nilan den su kapianan nu
kadtalu nu Kadenan taman sa nagedamʼilan bun su manga kabarakatan
a ebpun kanu Kadenan a ipayag sa talutup sia kanu mangauli den a gay
ugaidʼa ulian nu entu ka taligkudanan nilan bun su Kadenan na malegen
den silan pambalinganen sa kadtaubatʼilan kanu Kadenan kagina su
entu a manga taw na timbang a initutukʼilan ʼbpaluman su Tunggalʼu
Kadenan kanu kayu a pinambalawaga enggu pinagkaya nilan kanu
madakel a taw.
7 Na mana tanu bun man su lupa a pinambalilidseki nu Kadenan a
tatap ʼbpagulanan a nia mamangetu lun na su manga pamumulan a
makadtabang kanu manga gumagalebek lun. 8 Ugaidʼa amaika nia lupa
i nia mamangetu lun na utan a sudangen, na su entu a lupa na dala
katagan nin. Di den mauget na idsinta nu Kadenan su entu a lupa taman
sa binasan nin sa apuy.
Hibru 5 , 6
Magi NT Final draft.indb 673 3/24/2021 2:52:08 PM
674
b 6:14 Mailay i nia sia kanu Manga Awal 22 ayat 16 taman sa c 17 sia kanu Kitab Taurat. 6:19 palibatu kanu uyag-uyag tanu Na nia nin maena na pamagelʼu uyag-uyag tanu.
9 Ugaidʼa apia ka maitu i kangadtalu nami na natalatantu nami
sa lekanu a manga lusudʼami sa tian a papedtayan i dikena kanu
maitu kagina katawan nami i nia nu den penggulan na su ngin i
dait kanu taw a nalipuas den. 10 Ka matidtu man su Kadenan, di
nin kalipatanan su manga pinggula nu enggu su kakalimu nu sa
lekanin a sampay saguna na ipebpagilay nu bun sia pakanggulalan
kanu kapedtabangʼu kanu manga pagidsan nu a sinuti nu Kadenan.
11 Na nia nami kalilinian na uman i isa sa lekanu na magapas sa
kapapanalusʼin kanu entu taman sa kapupusan ka enggu nu matalanged
i matalima nu su ʼgkainamʼa ginawa nu. 12 Tembu da kanu ʼbpauk-pauk
ka makin nia nu ilingi na su manga taw a natalima nilan su manga
inibpasadʼu Kadenan sia nakanggulalan kanu kinasaligʼilan enggu
kinatigkelʼilan.
Su Pasadʼu Kadenan na Natatalanged
13 Na nia nu ilay na su kinabpasadʼu Kadenan kanu Ibrahim, na
su ingala nin mismu i inusalʼin sa kinabpasadʼin kagina da den
lemawan pan sa entu 14 sa nia nin inibpasad na “Natalatantu a palihalan
ku seka enggu pagkadakelen ku su tupu nengka.” b 15 Na ulian nu
kinatigkel magingapa nu Ibrahim na natalima nin su entu a pasadʼu
Kadenan.
16 Na su taw na amaika pedsapa na sia nin i entu penggulan kanu
adapan nu mapulu pan sa lekanin ka amadan i entu sa tumanen nin
su ngin i inibpasadʼin ka enggu su ngin i di ʼbpagayunan na matebped
den su entu. 17 Na maitu bun ba su Kadenan, sabap sa kapegkiugʼin
sa makapailay nin kanu manga taw a makatalima kanu pasadʼin i
saben-sabenal a di madsalin-salin su kahanda nin na tinalangedʼin
su entu sa ukit a kinabpasadʼin, 18 ka enggu sia makanggulalan kanu
pasadʼin enggu su kadtalu nin a di madsalin-salin sabap sa dala sa
lekanin su kambudtud na su sekitanu a sinemupeg mangeni sa lekanin
sa tabang na ʼgkabagel su salig tanu sa matalima tanu su entu a
ʼgkainam tanu. 19 Na su entu a inam na kasaligan enggu mabagel a mana
bun palibatu kanu uyag-uyag tanu. c Na entu ba i makaagak sa lekitanu
Hibru 6
Magi NT Final draft.indb 674 3/24/2021 2:52:09 PM
675
d 6:19 Su kurtina a nia na su dalinding a inumbal kanu timpu nu Nabi Musa (Su Kinaliu 26 ayat
31 taman sa 36) a makapadsenggaya atawa ka napambad kanu Suti a Bilik enggu kanu Suti sa
Langun a Bilik lu kanu Suti a ʼBpagagaman nu manga Yahudi. Na nakisi iganat sa pulu taman
sa baba su entu a dalinding atawa ka kurtina nu Suti a ʼBpagagaman sa kanu kutika a kinapatay
nu Isa al-Masih (Mataya 27 ayat 51 enggu Markus 15 ayat 38). Na kanu kinakisi a entu nu
kurtina na inipailay i mapakay den a makasupeg su taw kanu Kadenan sia makanggulalan kanu
kasaligʼilan kanu Isa al-Masih ka naawa den su kadusan a nakapagelet kanu taw enggu kanu
Kadenan. Su kurtina a entu na tuladan nu badan nu Isa al-Masih atawa ka su umulʼin a inenggay
nin a kurban kanu kadusan nu langun nu taw (e Hibru 10 ayat 19 taman sa 22). f 7:2 Mailay i nia sia kanu Manga Awal 14 ayat 17 taman sa 20 sia sa Kitab Taurat. 7:2 Salim na nia nin maena sa basa a Hibru na kalilintad.
sa kaludep tanu lu kanu bala nu kurtina d a su adapan nu Kadenan. 20 Na
minuna den lu su Isa al-Masih ka enggu makapamagelet sa lekitanu lu
kanu Kadenan ka sekanin man i mapulu sa langun nu ʼbpamangurban
sa lekitanu taman sa taman a mana bun su kinabaluy kanu Milkisidik sa
kabpangurban.
Su Milkisidik na Mapulu pan kanu
ʼBpamangurban nu manga Taw a Israil 7 1 Na su Milkisidik na datu sekanin nu siudad a Salim enggu
ʼbpangurban sekanin kanu Kadenan a Mapulu sa Langun. Na
kanu kinauli nu Ibrahim ebpun kanu kinapanaban nin embunua kanu
manga datu na inalaw sekanin nu Milkisidik enggu pinalihalan nin su
Ibrahim. 2 Na inenggay sa lekanin nu Ibrahim su ikasapulu bad kanu
langun nu nataban nin. e Na nia maena nu ngala nin a Milkisidik na
“Datu na Kaikelasan.” Na datu sekanin kanu siudad a Salim f tembu “Datu
nu Kalilintad.” 3 Dala nalabit a ama nin enggu ina nin, dala bun tarsilan
pantag kanu katupuan nin, dala bun nakasulat pantag kanu kinambata
lun enggu kinapatay nin. Na su kinabaluy lun a mangurban na dala
kapegkapupusʼin tembu makapagidsan nin su Tunggalʼu Kadenan.
4 Na ilay nu, sangat a badtug su Milkisidik ka apia su Ibrahim a
kalukesan nu katupuan tanu na minenggay lun sa ikasapulu bad kanu
langun nu nataban nin sa kinambunua. 5 Na sia luyud kanu kasuguan
na su manga tupu bu nu Libi a nasanganan sa kapangurban i mapakay
a temalima kanu ikasapulu bad a pantiali nu manga pagidsan nilan a
taw a Israil apia nia nin kaaden i tupu bun silan nu Ibrahim. 6 Ugaidʼa su
Milkisidik na dikena tupu nu Libi a inenggan nu Ibrahim kanu ikasapulu
bad kanu nataban nin. Sekanin i minenggay sa palihala kanu Ibrahim a
Hibru 6 , 7
Magi NT Final draft.indb 675 3/24/2021 2:52:09 PM
676
g 7:17 Mailay i nia sia kanu Manga Sengal 110 ayat 4 sia kanu Kitab Zabur.
nakatalima kanu manga pasadʼu Kadenan. 7 Na mapayag sa lekitanu i su
ʼbpagenggay sa palihala na mapulu kumin kanu ʼbpagenggan sa palihala.
8 Na su ʼbpamangurban a entu a tupu nu Libi a ʼbpagenggan kanu
ikasapulu bad kanu manga ʼgkapantiali nu taw na manga manusia bu
silan a aden papatayan nin ugaidʼa su Milkisidik na nalabit kanu kitab i
bibiag pamun sekanin. 9 Na timbang a apia su Libi a ʼbpagenggan kanu
ikasapulu bad kanu ʼgkapantiali nu taw na nakaenggay bun sa ikasapulu
bad kanu Milkisidik sia nakanggulalan kanu Ibrahim 10 kagina kanu
timpu a kinaenggay nu Ibrahim kanu Milkisidik kanu ikasapulu bad
kanu nataban nin na lu pamun su Libi kanu katupuan nin a su Ibrahim
ka da pamun sekanin makagemaw sa dunia.
Su Ped a ʼBpangurban a Pagidsan nu Milkisidik
11 Na u mana bu man ka matalutup su manga taw sia makanggulalan
kanu ukitʼu kabpangurban a inisangan kanu manga tupu nu Libi
(a kinandut su entu kanu kasuguan a tinalima nu taw), na di den
nasisita su ped pan a ʼbpangurban a pagidsan nu Milkisidik a dikena
pagidsan nu kinabaluy mangurban kanu tupu nu Libi a si Harun. 12 Na
amaika kasambian su kabaluy mangurban kanu ʼbpangurban na dait
a kasambian bun su kasuguan. 13 Na su pedtalun sia a ipedsambi a
mangurban na ebpun kanu ped a tupu enggu apia sakataw kanu tupu
nin na dala nakapangurban lun. 14 Na katawan tanu a benal i su Isa
al-Masih a Mapulu tanu a ipedsambi a mangurban na ebpun kanu ped
a tupu ka tupu sekanin nu Yahuda. Na apia sakataw kanu nia a tupu na
dala nalabitʼu Musa a nakapangurban lun.
15 Na labi a migkapayag i nasambian den su ʼbpamangurban a
ebpun kanu tupu nu Libi sia kanu kinambuatʼu ped a ʼbpangurban
a pagidsan nu Milkisidik. 16 Na nabaluy sekanin a mangurban dikena
sia nakanggulalan kanu tupu a nasanganan sa kapangurban sia luyud
kanu kasuguan ka sabap sa kabarakatʼu uyag-uyagʼin a da taman nin.
17 Ka nia kadtalu sia kanu kitab pantag sa lekanin na
“Seka su mangurban taman sa taman
a mana su kinabaluy kanu Milkisidik sa
kabpangurban.” g
Hibru 7
Magi NT Final draft.indb 676 3/24/2021 2:52:10 PM
677
18 Na sinambian man su danden a kasuguan sa kabaluy mangurban
kanu ʼbpangurban kagina malubay su entu enggu da gaid katagan nin,
19 kagina dala man natalutup sia kanu Kadenan sia kanu kapenggulalan
kanu kasuguan tembu nia ba i sabapʼin i inenggan tanu sa labi pan i
kapia nin a inam. Na sia makanggulalan kanu entu na makasupeg tanu
den kanu Kadenan.
20-21 Na su kinabaluy nu Kadenan kanu Isa al-Masih sa kapangurban
na mibpasad sekanin. Dikena pagidsan nu kinabaluy nin kanu
manga tupu nu Libi sa kapangurban ka da sekanin ʼbpasad sa entu.
Ka nia man nakadalem kanu kitab kanu kinabaluy nu Isa al-Masih sa
kabpangurban na
“Inibpasadʼu Mapulu
i ‘Seka su mangurban taman sa taman.’
Na di nin den bagun su entu.”
22 Na sabap sa entu na sia kanu Isa al-Masih na makatalanged tanu sa
labi i kapia nin a kapasadan nu Kadenan. 23 Na liu pan sa entu, na su
danden a ʼbpamangurban na madakel kagina pedsambi-sambi ka uman
pebpatay su sakataw na ʼgkasambian menemʼu sakataw. 24 Ugaidʼa su
Isa al-Masih na su kabpangurban nin na dala kapegkapupusʼin kagina
ʼbpaguyag-uyag sekanin taman sa taman. 25 Tembu ba magaga nin
a benal lemipuas sa talutup su apia entain a taw a pedsupeg kanu
Kadenan sia makanggulalan sa lekanin kagina ʼbpaguyag-uyag sekanin
taman sa taman ka enggu makapamagelet sa lekitanu sia kanu Kadenan.
26 Na maya ba kanu Isa al-Masih i nasisita tanu a mapulu sa langun
nu ʼbpamangurban. Ka suti sekanin, dala tila nin, dala kabaladusan
nin, inipitas sekanin kanu manga baladusa enggu inipulu sekanin sa
lawan pan kanu kapulu nu langit. 27 Dikena sekanin pagidsan nu ped
a mapulu sa langun nu ʼbpamangurban a nasisita nin pan a ʼgkurban
kanu uman-uman gay sabap kanu kabaladusan nin unan nu kagkurban
nin kanu kabaladusan nu manga taw ka su Isa al-Masih na nakaisa bu i
kinagkurban nin ka su kinagkurban nin bu kanu ginawa nin sabap kanu
kabaladusan nu taw. 28 Na su manga taw a binaluy a mapulu sa langun
nu ʼbpamangurban sia luyud kanu kasuguan na aden kalubayan nin.
Ugaidʼa ulian nu kinaenggay nu Kadenan kanu kasuguan na inibpasadʼin
i baluyn nin sa mapulu sa langun nu ʼbpamangurban su Tunggalʼin a
binaluy a talutup taman sa taman.
Hibru 7
Magi NT Final draft.indb 677 3/24/2021 2:52:10 PM
678
h 8:5 Mailay i nia sia kanu Kinaliu 25 i ayat 40 sia kanu Kitab Taurat. 8:8 Su manga taw a Yahuda na ebpun bun kanu tupu nu Israil ka su Yahuda na isa bun kanu
manga wata nu Nabi Yakub a bedtuan bun sa Israil.
Su Minalut kanu Labi a Mapia a Kapasadan 8 1 Na nia ku pegkiugan papedtuntay sa lekanu kanu langun nu
pedtalun ku a nia na saguna na aden den mapulu sa langun
nu ʼbpamangurban sa lekitanu a ʼbpagagayan kanu kawanan nu kulesi nu
Kadenan a Barakat a lu sa sulega. 2 Na ʼbpangurban sekanin lu kanu
suti sa langun a dalepa a tidtu a ʼBpangadapan kanu Kadenan a Mapulu
a lu sa sulega a dikena su manusia i minumbal lun ka su Mapulu demun
i minumbal lun. 3 Na su langun nu nabaluy a mapulu sa langun nu
ʼbpamangurban na sinanganan sa kagkurban nin kanu manga ipegkurban
nu taw enggu kanu manga inenggay nu taw, tembu su Isa al-Masih a
mapulu sa langun nu ʼbpamangurban sa lekitanu na nasisita bun i aden
makagkurban nin. 4 Ugaidʼa amaika sia pamun sekanin sa dunia na di
sekanin mabaluy a mangurban kagina aden den nasanganan sa
kapangurban sa kanu manga inenggay nu taw sia luyud kanu kasuguan.
5 Na su pegkurbanan nilan sia sa dunia na tuladan atawa ka alung-alung
su entu nu ngin i lu sa sulega tembu ba kanu kinaumbalʼu Musa kanu
Balung-balung a Tuleda a ʼBpangadapan kanu Kadenan a Mapulu
na nia inidsasana lun nu Kadenan sa kaumbal lun na “Sigulu ka i
makapaumbalʼengka i nia sia luyud kanu ipebpapata ku sa leka sia kanu
nia a palaw.” h 6 Ugaidʼa su galebekan nu Isa al-Masih sa kinabaluy lun
sa mapulu sa langun nu ʼbpamangurban na labi i kabalapantagʼin kumin
kanu manga galebekan nu entu a ʼbpamangurban kagina sekanin i
minalut kanu labi a mapia a kapasadan a inenggay sia luyud kanu labi
bun i kapia nin a manga pasad. 7 Na u mana bu man ka dala kulangʼu
nauna a kapasadan na di den man dait a sambian pan su entu.
8 Ugaidʼa nailay nu Kadenan a Mapulu i aden kulangʼin su manga taw
nin sa entu, tembu pidtalu nin su nia a katigan nin sa
“Mauma i timpu
a mangaden aku sa bagu a kapasadan
kanu manga taw a Israil
enggu kanu manga taw a Yahuda. i
Hibru 8
Magi NT Final draft.indb 678 3/24/2021 2:52:10 PM
679
j 8:8-12 Mailay i nia sia kanu Kitab a Inisulatʼu Nabi Yaramias 31 ayat 31 taman sa 34.
9 Na dikena pagidsan su entu kanu kapasadan a
pinangaden ku kanu manga kaapuan nilan
kanu timpu a kinaagak ku kanilan mapaliu
kanu dalepa a Egypt.
Kagina dala nilan man italus inggulalan su kapasadan a
inenggay ku kanilan,
tembu ba pinadtaday ku den mambu silan.”
10 Na nia pan kadtalu nu Kadenan a Mapulu na
“Nia ba i kapasadan a pangadenen ku kanu manga taw a Israil
kanu mangauma a timpu:
Idalem ku kanu itungan nilan su manga kasuguan ku.
Isulat ku su entu kanu pamusungan nilan.
Saki i kilalan nilan a Kadenan
enggu silan menem i mabaluy a manga taw ku.
11 Di den nasisita a ipamandu pan atawa ka edtalun pan
nu uman i isa kanu pedʼin
atawa ka kanu suledʼin i ‘Kilala nu su Mapulu.’
Kagina ʼgkakilala aku nilan den langun
iganat sa mababa sa langun a manga taw taman den
kanu mapulu sa langun a manga taw
12 ka ampunen ku den su manga kabaladusan nilan
taman sa lipatanan ku den su manga kadupangan nilan.” j
13 Na sia kanu kinadtalu nu Kadenan sa “aden bagu a kapasadan,” na nia
nin maena na inawan nin den sa bisa su nauna a kapasadan. Na u ngin i
da den bisa nin enggu labing den na di mauget na madadag den.
Su ʼBpangadapan kanu Kadenan sia sa Dunia enggu lu sa Sulega 9 1-2 Na kanu nauna a kapasadan na aden inumbal a atulan pantag kanu
kasimba kanu Kadenan enggu aden bun inumbal a ʼbpangadapan
kanu Kadenan. Na entu ba su pinatindeg a Balung-balung a Tuleda a
ʼBpangadapan kanu Kadenan sia sa dunia. Na aden dua timan a bilikʼu entu
a nabpageletan na kurtina, na su ika-isa a bilik na bedtuan sa Suti a Bilik a
lu ba su ʼbpanaguan sa palitan enggu su lamisan a ʼbpanaguan kanu pan
a ipegkurban kanu Kadenan. 3 Na lu menem kanu bala nu nakapagelet a
Hibru 8 , 9
Magi NT Final draft.indb 679 3/24/2021 2:52:10 PM
680
k 9:5 su buntalʼu manga malaikat Sa basa a Hibru enggu Grik na kirub. Dikena i nia
kadsalilidan a malaikat, aden papakʼin enggu entu ba i tinemameng kanu lalan a ipedsangul
kanu kayu a pakaenggay sa uyag-uyag. Mailay i nia sia kanu Manga Awal 3 ayat 22 taman sa 24
l sia kanu Kitab Taurat. 9:5 Mailay i nia sia kanu Libitikus 16 ayat 11 taman sa 17 sia kanu Kitab Taurat.
kurtina na su ikadua a bilik a bedtuan sa Suti sa Langun a Bilik 4 na lu ba su
tudtugan a bulawan a pedtutungan kanu mamut a tutungen enggu su Kaun
nu Kapasadan a linumbus sa bulawan magidsan i liu enggu ludepʼin. Na nia
dalemʼu Kaun nu Kapasadan a entu na su ʼbpanaguan a bulawan a tinaguan
kanu pegken a bedtuan sa manna, su tungkedʼu Harun a inetuan na laun
enggu su tebi na watu a nakaukil lun su manga kasuguan nu Kadenan.
5 Na nia menem lu kanu untulʼu Kaun nu Kapasadan na su buntalʼu manga
malaikat k a tanda a lu ba su Kadenan. Na nasilungan nu manga papakʼilan
su dapeng a pebpesikan kanu lugu nu inigkurban kanu kabaladusan nu taw. l
Ugaidʼa saguna na di nami pan madsinantal sa mapia su pantag sa entu.
6 Na guna mapasad mametad su langun nu entu na uman-uman gay na
ʼbpeludep su ʼbpamangurban lu kanu Suti a Bilik ka ipenggulalan nilan
su nakasangan kanilan lu a galebekan. 7 Ugaidʼa su mapulu bu sa langun
nu ʼbpangurban i mapakay a makaludep lu kanu Suti sa Langun a Bilik
a makaisa bu sa salagun. Na di sekanin mapakay a lemudep lu amaika
dala makagkurban nin a lugu na binatang sa kanu manga kabaladusan
nin enggu kanu manga kabaladusan nu manga taw a dikena pidtibaba.
8 Na su entu a penggulan nilan na ipebpagilay nu Suti a Ruh sa lekitanu
i di pan makaludep su taw kanu Suti sa Langun a Bilik a lu sa sulega
taman sa usalen pan su Balung-balung a Tuleda a sia sa dunia a
ʼBpangadapan kanu Kadenan. 9 Na su manga penggulan nilan a entu na
tuladan nu sagugunay a tidtu a ʼgkambebetad ka su kabpagenggay nilan
enggu su kapegkurban nilan na dikena pakalimpiu sa talutup kanu atay
nu pedsimba kanu Kadenan. 10 Ka su entu na manga pegken bu enggu
ʼbpaginumen enggu embalang-balang bu a ukit a kabpelimpiu. Manga
atulan bu a maliwawaw a penggulan kanu badan nu taw a ipenggulalan
gagalu na di pan pakauma su bagu a ukitʼu Kadenan.
11 Ugaidʼa saguna na nakauma den su Isa al-Masih. Sekanin i mapulu
sa langun nu ʼbpamangurban sa lekitanu kanu labi i kapia nin a bagu a
ukit a nakatingguma den saguna. Na lu sekanin linemudep kanu labi i
kapia nin enggu talutup a Balung-balung a Tuleda a ʼBpangadapan kanu
Hibru 9
Magi NT Final draft.indb 680 3/24/2021 2:52:11 PM
681
m 9:20 Mailay i nia sia kanu Kinaliu 24 ayat 8 sia kanu Kitab Taurat.
Kadenan a dikena inumbalʼa manusia enggu dikena sia sa dunia. 12 Na
nakaisa bu i kinaludepʼin lu kanu entu a Suti sa Langun a Bilik enggu
dikena lugu nu manga mama a kambing enggu manga sapi i inigkurban
nin lu ka su lugu nin demun. Na sabap kanu entu na matalima tanu den
su dala taman nin a kalipuasan.
13 Ka amaika su lugu nu manga mama a kambing, sapi enggu aw nu
tinutung a manguda a sapi a ibpamesik kanu taw a ipedtimbang sa
maledsik ka enggu masuti su badan nu entu a taw 14 na labi lawan den
a makalimpiu su lugu nu Isa al-Masih kanu atay tanu sia kanu manga
galebekan a pedtundan sa lekitanu sa kapatay ka enggu tanu nia
manggalebek na su ngin i luyud sia kanu kaisa-isa nin a Kadenan. Ka sia
nakanggulalan kanu kabarakatʼu dala taman nin a Ruh nu Kadenan na
ininggihadʼu Isa al-Masih su umulʼin a kurban a dala tila nin.
15 Na sabap sa entu na nabaluy sekanin a minalut kanu bagu a
kapasadan kanu taw enggu kanu Kadenan asalʼa su manga taw a
pinamili nu Kadenan na matalima nilan den su inibpasadʼu Kadenan
a ipebpusaka nin kanilan a dala kapegkapupusʼin. Kagina sia man
nakanggulalan kanu kinanggihadʼu Isa al-Masih kanu umulʼin na
nalipuasʼin silan kanu kinasungkangʼilan kanu nauna a kapasadan.
16 Na mana bun i entu su sulat a nia lun nakadalem na su entain i
pebpusakan. Na dait a maamad muna i minatay su mibpusaka, entu pan
ka mapagumun su ipebpusaka. 17 Ka amaika matay den su entu, na entu
pan ka aden bisa nu entu. Ka taman sa di pan matay su mibpusaka na
da pan bisa nu entu a sulat. 18 Na maitu bun ba su nauna a kapasadan
na dala kaludsui enggulalan taman sa da pan kapaigisi sa lugu. 19 Ka
kanu timpu a kinapasadʼu Nabi Musa mayag kanu manga kasuguan nu
Kadenan kanu manga taw na kinemua sekanin kanu lugu nu inigkurban
a sapi enggu kambing a sinimbulan nin sa ig. Kinemua bun sekanin sa
tanul a ebpun sa bumbulʼa bili-bili a pidsugan sa maliga ka inibaludʼin
kanu tangkayan nu sapakʼu kayu a isupu ka inisumekʼin kanu lugu a
entu ka inipamesikʼin kanu sinulatan kanu manga kasuguan nu Kadenan
enggu kanu manga taw 20 sa nia nin pidtalu na “Nia ba su lugu a minilut
kanu kapasadan nu Kadenan a inenggay nin sa lekanu enggu inisugu
nin i kanggulalan nu lun.” m 21 Na pinamesikan nin bun kanu lugu
Hibru 9
Magi NT Final draft.indb 681 3/24/2021 2:52:11 PM
682
su Balung-balung a Tuleda a ʼBpangadapan kanu Kadenan enggu su
langun nu ʼbpagusalen kanu kapedsimba kanu Kadenan. 22 Kagina nia
nakadalem kanu kasuguan na timbang a su langun nu dait a pedsutin na
sinuti sia nakanggulalan kanu lugu. Kagina amaika dala lugu a makaigis
a kurban kanu Kadenan na dala bun kaampun kanu kabaladusan.
23 Tembu nasisita a sutin sa lugu na binatang a inigkurban su langun
nu ʼbpagusalen kanu kapedsimba kanu Kadenan a tuladan nu ngin
i aden lu sa sulega. Ugaidʼa su ngin i aden lu sa sulega na nasisita i
kurban a labi i kapia nin kumin kanu langun nu entu. 24 Ka su Isa
al-Masih man na dikena nia nin linudepan su Suti sa Langun a Bilik a
inumbalʼu manusia a tuladan bu nu ngin i aden lu sa sulega ka nia nin
linudepan mismu na su sulega ka enggu makapamagelet sa lekitanu
saguna kanu adapan nu Kadenan. 25 Na dikena bun pibpapalumanan nu
Isa al-Masih ʼgkurban su ginawa nin a mana su penggulan nu mapulu
sa langun nu ʼbpamangurban a Yahudi a uman salagun na ʼbpeludep
lu kanu Suti sa Langun a Bilik ka ʼbpananggit sa lugu na binatang a
inigkurban. 26 Ka amaika bu man ka nasisita a edsasalumanan nin
enggula su entu na kadsasalumanan bun su kinatala nin sa kamalasayan
iganat kanu kinapangaden sa dunia. Ugaidʼa nakaisa bu man i kinasia
nu Isa al-Masih sa dunia asalʼa maaun tanu nin kanu kabaladusan
tanu sia nakanggulalan kanu kinagkurban nin kanu ginawa nin kanu
nangauli den ba a nia a manga timpu. 27 Na su langun nu manusia na
mukit sa kapatay sa makaisa bu, entu pan ka kukumen nu Kadenan.
28 Na maitu bun ba su Isa al-Masih, nakaisa bu su kinagkurban nin kanu
ginawa nin sa kaaun kanu madakel a taw kanu kabaladusan nilan. Na
embalingan sekanin sia ugaidʼa dikena den sabap sa kabaladusan nu taw
ka sabap den sa kalipuasʼin kanu manga taw a pakapagangapa a benal
sa lekanin.
Su Kinaikelas sa lekitanu sia Nakanggulalan kanu
Kinagkurban nu Isa al-Masih kanu Ginawa nin 10 1 Na su kasuguan a inenggay nu Kadenan kanu Musa na
alung-alung bu nu mangapia a pakatingguma. Tembu ba dili i
entu makalimpiu sa talutup kanu taw a pedsupeg kanu Kadenan sia
makanggulalan kanu kapedsasaluman nilan pegkurban uman lagun.
2 Ka amaika tidtu-tidtu a pakalimpiu kanilan su entu a manga kurban na
Hibru 9 , 10
Magi NT Final draft.indb 682 3/24/2021 2:52:12 PM
683
n 10:5-7 Mailay i nia sia kanu Manga Sengal 40 ayat 6 taman sa 8 sia kanu Kitab Zabur.
nia dait na di nilan den magedam kanu ginawa nilan i baladusa pamun
silan enggu di nilan den nasisita a edsasaluman pan ʼgkurban. 3 Ugaidʼa
nia nin kabantang na su kapegkurban nilan a entu na papedtadem bu
kanilan kanu manga kabaladusan nilan sa uman lagun. 4 Ka di man
makapunas kanu kabaladusan nu taw su lugu nu manga sapi enggu
kambing a inigkurban. 5 Tembu guna makauma su Isa al-Masih sia sa
dunia na nia nin pidtalu kanu Kadenan na
“Su manga kurban enggu su manga ibpagenggay
na dikena entu su ʼgkapangingalapʼengka,
ka su badan a inadilʼengka sa laki,
6 su manga kurban a pedtutungen langun enggu
su manga kurban kanu kabaladusan
na dikena pakasuat sa leka.
7 Tembu nia ku pidtalu sa leka na ‘Hu Kadenan, sinemia aku
ka enggu ku manggula su kahanda nengka
a mana bun su nakasulat kanu kitab pantag sa laki.’ ” n
8 Na kanu kinadtalu a entu nu Isa al-Masih sa dikena ʼgkapangingalapʼu
Kadenan enggu dikena pakasuat lun su manga ipegkurban, su manga
ibpangenggay, su manga kurban a pedtutungen langun enggu su manga
kurban kanu kabaladusan apia ipenggulalan su entu sia luyud kanu
kasuguan a inenggay kanu Musa 9 enggu iniuman nin pamun edtalu i
“Hu Kadenan, sinemia aku ka enggu ku manggula su kahanda nengka,”
na nia nin maena na iniawa nin den su nauna a ukit a kapegkurban ka
enggu nin pakasambi su kagkurban nin kanu ginawa nin. 10 Na sabap sa
inunutan nu Isa al-Masih su kahanda nu Kadenan na naikelas tanu nin sia
nakanggulalan kanu nakaisa bu a entu a kinanggihadʼin kanu badan nin.
11 Na su ʼbpangurban na uman-uman gay na pegkurban sa pamagidsan
bun a kurban a dikena pakapunas kanu manga kabaladusan a mana bun
su nakasangan kanilan a galebekan. 12 Ugaidʼa su Isa al-Masih na
nakaisa bu i kinagkurban nin ka su kinanggihadʼin bu kanu umulʼin
sa kaampun kanu manga kabaladusan tanu. Na di den nasisita su ped
pan a kurban tembu ulian nu entu na nagagayan den sekanin lu tampal
kanu kawanan nu Kadenan. 13 Na iganat sa entu ba na ʼbpagingapan
nin bun den su kapasugiud kanu manga kuntela nin kanu paladʼu ay
Hibru 10
Magi NT Final draft.indb 683 3/24/2021 2:52:13 PM
684
o 10:16 Ebpun i nia sia kanu Kitab a Inisulatp ʼu Nabi Yaramias 31 ayat 33. 10:17 Mailay i nia sia kanu Kitab a Inisulatʼu Nabi Yaramias 31 ayat 34.
nin. 14 Kagina su nakaisa bu a entu a kinagkurban nin na nakalimpiu
den sa talutup taman sa taman kanu manga taw a ʼbpagikelasen. 15 Na
inipangimbenal bun i entu nu Suti a Ruh sa lekitanu sa kinadtalu nin sa
16 “Nia katigan nu Kadenan na ‘Nia su kapasadan a
pangadenen ku kanilan kanu mangauma a timpu:
Idalem ku kanu pamusungan nilan su manga kasuguan ku
enggu isulat ku su entu kanu itungan nilan. o’ ”
17 Pidtalu nin bun i
“Lipatanan ku den su manga kabaladusan nilan enggu
su manga galebekʼilan a mawag.” p
18 Na kagina ka naampun den su manga kabaladusan na di den nasisita
a ʼgkurban pan sa kaampun kanu manga kabaladusan.
Su Manggula nu Taw a Awan nin sa Katagan su Isa al-Masih
19 Kagina ka maitu manga lusud ku sa tian, na sabap kanu lugu nu Isa
al-Masih na makambaya-baya tanu den lemudep kanu Suti sa Langun
a Bilik 20 sia kanu bagu a ukit a ʼbpawang kanu uyag-uyag a da taman
nin. Binukatan nin sa lekitanu su entu sia nakanggulalan kanu tidtu
a kurtina a su badan nin. 21 Na kagina ka aden den labi a mabagel a
mapulu sa langun nu ʼbpamangurban sa lekitanu a su Isa al-Masih
a ʼbpangulu kanu manga taw nu Kadenan 22 na semupeg tanu kanu
Kadenan sa senep sa atay a unut su tidtu-tidtu a salig kagina nalimpiu
den nu lugu nin su atay tanu kanu manga mawag a nakadalem lun
enggu nasalawatan den su badan tanu kanu ig. 23 Na edtindegan tanu sa
mapia sa dala kandua-dua nin su inam a ʼbpaginugutan tanu ka matidtu
man su Kadenan a mibpasad sa lekitanu. 24 Paginapasen tanu su kasekat
tanu kanu uman i isa sa lekitanu sa kagkakalimua enggu kanggula sa u
ngin i mapia. 25 Di tanu idtalipenda su kandidilimudan tanu a mana su
nalayaman den a penggulan nu ped enggu pagkabagelen tanu su ginawa
nu uman i isa sa lekitanu, labi lawan den sa saguna a masupeg den a
benal su gay a kambalingan nu Mapulu.
26 Kagina amaika edtitibaban tanu bun i kapapanalus tanu enggula
sa kabaladusan ulian nu kinatalima tanu kanu tidtu-tidtu a bantang
Hibru 10
Magi NT Final draft.indb 684 3/24/2021 2:52:14 PM
685
q 10:30 Ebpun i nia sia kanu Diutirunumi 32 r ayat 35 sia kanu Kitab Taurat. 10:30 Ebpun i nia sia kanu Diutirunumi 32 ayat 36 sia kanu Kitab Taurat enggu sia kanu Manga
Sengal 135 ayat 14 sia kanu Kitab Zabur.
na da den kurban a makagkurban pan sa kaampun kanu kabaladusan
tanu. 27 Ka nia den makatingguma na su sangat a pakagilek a
kagkukum enggu su ʼbpangalaw-kalaw a apuy a pedtutung kanu taw
a pedsungkang kanu Kadenan. 28 Ka amaika su kasuguan nu Musa ka
ʼbpagimatayan sa di ʼbpelatan sa nanam su apia entain a pegkias lun
amaika makapaamadʼu dua kataw atawa ka telu kataw a saksi, 29 na labi
lawan den su kapasangʼu siksa a dait a matalima nu taw a lemusak kanu
Tunggalʼu Kadenan enggu mawa sa katagan kanu lugu a minilut kanu
kapasadan nu Kadenan a minikelas kanu taw enggu su magumpak kanu
sangat a malimu a Suti a Ruh nu Kadenan. 30 Ka katawan tanu bun man
a benal u entain i midtalu sa “Saki i mataw semuli, enggu saki i mataw
mapapamayad.” q Pidtalu nin bun i “Kukumen nu Mapulu su manga
taw nin.” r 31 Na sangat a makagilek i manggula nu taw a sugaten sa
kawagibʼu kaisa-isa nin a Kadenan a barakat.
32 Na nia nu ʼgkakalendem na su nangaipus a manga timpu a su
muna-muna a kinatuntay nu pantag kanu Isa al-Masih sa apia tinemala
kanu sa manga mapasang a kamalasayan na natigkelan nu su langun
nu entu. 33 Na su ped sa lekanu na pinagkaya enggu pinamungkaidanan
sia kanu adapan nu madakel a taw. Su ped menem sa lekanu na
inamungan nu su manga suledʼu sa paginugut a pedtala bun sa
kamalasayan 34 ka sangat a ʼgkalat i nanamʼu kanu manga suledʼu sa
paginugut a nangabilanggu. Na apia ʼbpangagawn su manga kaaden nu
na pedtaliman nu su entu sa maluwag kanu ginawa nu kagina ʼgkatawan
nu i aden pan labi lawan lun i kapia nin a kaaden a di ʼgkadadag taman
sa taman.
35 Tembu da kanu a benal semangkup sia kanu kasaligʼu kanu Kadenan
ka masela i balas a matalima nu. 36 Na nasisita man a temigkel kanu
kagina ulian nu kanggula nu kanu kahanda nu Kadenan na matalima nu
su manga inibpasadʼin. 37 Ka mana bun su nadtalu kanu kitab a
“Di den man gaid mauget
na su inibpasad a pakauma na makauma den enggu
di maangga su kauma nin.
Hibru 10
Magi NT Final draft.indb 685 3/24/2021 2:52:15 PM
686
s 10:37-38 Mailay i nia sia kanu Kitab a Inisulatt ʼu Nabi Habakuk 2 ayat 3 taman sa 4. 11:5 Mailay i nia sia kanu Manga Awal 5 ayat 24 sia kanu Kitab Taurat.
38 Na su taw a matidtu a nalusud sa laki na maaden lun su
uyag-uyag a da taman nin sia makanggulalan kanu saligʼin.
Ugaidʼa amaika taligkudan aku nin na di ku den sekanin
kasuatan.” s
39 Ugaidʼa sekitanu na dikena tanu lusud kanu manga taw a entu a
pedtaligkud kanu Kadenan a ʼgkangatadin den ka sia tanu nalusud kanu
manga taw a mamakalipuas a aden saligʼin kanu Kadenan.
Su manga Taw a Napailay sa Tidtu-tidtu a Kinasalig kanu Kadenan 11 1 Na su salig na papedtalanged sa matalima su ngin i ʼgkainam
enggu pedtalanged sa benal su di pan ʼgkailay. 2 Na sabap sa
saligʼu manga katupuan tanu na nasuatan silan nu Kadenan. 3 Na sabap
bun kanu salig tanu na natawan tanu i su dunia na inaden nu Kadenan
sia nakanggulalan kanu kadtalu nin. Tembu su langun na ʼgkangailay
tanu na dikena ebpun kanu ʼgkangailay den.
4 Na sabap bun kanu saligʼu Habil na su kurban nin kanu Kadenan na
labi a mapia kumin kanu kurban ni Kabil. Na sabap bun kanu saligʼu
Habil kanu Kadenan na initimbang sekanin a ikelas kagina nasuatan
nu Kadenan su kurban nin. Na apia minatay den su Habil na masela
pamun a panduan sa lekitanu su entu a saligʼin. 5 Na sabap bun kanu
saligʼu Inuk na dala den sekanin makatala sa kapatay ka init sekanin lu
sa sulega, “Nalangiap sekanin kagina kinua sekanin nu Kadenan.” t Na
nalabit bun sia kanu kitab i unan nu kinakua sa lekanin na nasuatan
sekanin nu Kadenan. 6 Na amaika dala saligʼu taw na di man makasuat
kanu Kadenan kagina apia entain a taw i pedsupeg sa lekanin na dait
a paginugutan nin i aden sekanin a Kadenan enggu pembalasan nin su
apia entain a ʼbpaginapasen nin i kapangilay nin sa lekanin. 7 Na sabap
bun kanu saligʼu Nuh na pinakikinegʼin su kinapaingat lun nu Kadenan
pantag kanu manganggula apia di nin pan ʼgkailay. Tembu pinaginugutan
nin su Kadenan ka minumbal sekanin sa kapal ka enggu nin makalipuas
su ginawa nin taman den kanu sakambinabatan nin. Na sabap kanu
entu a saligʼin na nasugatʼa kawagib su sakadunia ugaidʼa sekanin na
initimbangʼu Kadenan a ikelas sabap sa sinemalig sekanin kanu Kadenan.
Hibru 10 , 11
Magi NT Final draft.indb 686 3/24/2021 2:52:16 PM
687
u 11:9 balung-balung a tuleda Kanu timpu nu Ibrahim na ʼbpamangumbal su manga taw
sa balung-balung a tuleda ka lu ba silan pegkakaleben. Sa basa a English na tent. Na apia
endaw silan ʼbpagangay na pedtatanggiten nilan su balung-balung a tuleda ka entu bun ba i
ipembudsudʼilan. Na nia ba i ʼgkabaluy a walay nilan. Nia nilan ʼbpagusalen sa kabpagumbal sa
tuleda na manga upisʼa kambing. Adat-betad den nu manga taw a Hibru kanu entu a timpu su
kapamagalat-alat tembu tatapʼilan pedtatanggiten su balung-balung a tuleda.
8 Na sabap sa aden saligʼu Nabi Ibrahim kanu Kadenan na
pinaginugutan nin su inisugu lun nu Kadenan a lemu sekanin kanu
dalepa a inibpasad lun nu Kadenan. Na apia di nin katawan su
pedtamanan nin na ginanatan nin bun su dalepa nin. 9 Na sabap bun
kanu saligʼu Ibrahim kanu Kadenan na migkaleben sekanin kanu
kalupan a inibpasadʼu Kadenan sa lekanin apia nia nin kaaden i
nakalapu sekanin lu enggu nia nin bu pegkalebenan na balung-balung
a tuleda. u Na apia su wata nin a su Iskak enggu su apu nin a su Yakub a
pebpusakan bun kanu pasadʼu Kadenan na balung-balung bun a tuleda
i pigkalebenan nilan. 10 Na tinigkelan nu Ibrahim su entu kagina nia
nin ʼgkapaginagkay na su siudad a mabagel i udsadan nu palausʼin a
nia migkahanda lun enggu napatindeg lun na su Kadenan. 11 Na sabap
bun kanu saligʼu Ibrahim kanu Kadenan na nakamuliataw sekanin sa
apia matua den enggu su kaluma nin menem a si Sara na di embata.
Pinaginugutan nu Ibrahim i tumanen nu Kadenan su inibpasadʼin a
embata si Sara. 12 Kagina ka maitu na su sakataw a nia a taw a su
Ibrahim a matua den a benal na sekanin i nabpunan nu katupuan a
mana kadakelʼu bitun sa kawang-kawangan enggu kadakelʼu pedtad sa
dedsan a di magaga milang.
13 Na langun nu nia a manga taw na minatay silan a aden saligʼin
kanu Kadenan. Na apia da nilan pan matalima su manga inibpasadʼu
Kadenan kanilan kanu bibiag pan silan ugaidʼa naalungʼa ginawa nilan
den su entu a ʼgkapia i ginawa nilan ka ʼgkatawan nilan man i aden
gay a matalima nilan su entu a ʼbpagingapan nilan. Na tinalima nilan
kanu ginawa nilan i mana silan lapu sa dunia enggu penggagalu bu
silan lun pegkakaleben. 14 Na su manga taw a maitu ba i kangadtalu nin
na ipebpagilay nilan i pakapaginagkay silan sa dalepa a kagkalebenan
nilan a madtalu a kanilan. 15 Na amaika nia nilan bun ʼgkapagitung su
ginanatan nilan a dalepa na mapakay pamun a benal a embalinganan
nilan su entu. 16 Ugaidʼa nia nin kabantang na nia nilan ʼgkapaginagkay
Hibru 11
Magi NT Final draft.indb 687 3/24/2021 2:52:17 PM
688
v 11:18 Mailay i nia sia kanu Manga Awal 21 w ayat 12 sia kanu Kitab Taurat. x 11:21 Mailay i nia sia kanu Manga Awal 47 ayat 31; 48 ayat 1 taman sa 20 sia kanu Kitab Taurat. y 11:22 Mailay i nia sia kanu Manga Awal 50 ayat 24 taman sa 25 sia kanu Kitab Taurat. 11:23 Mailay i nia sia kanu Kinaliu 1 ayat 22; 2 ayat 1 taman sa 2 sia kanu Kitab Taurat.
na su labi a mapia a kagkalebenan a su sulega. Na namba i sabapʼin i
su Kadenan na di nin ikaya a tawagen sekanin nu entu a manga taw sa
Kadenan ka pinagadilan nin man silan sa siudad a kagkalebenan nilan.
17 Na sabap bun kanu saligʼu Ibrahim kanu Kadenan na adil sekanin
sa kagkurban nin kanu wata nin kanu kinabatalu lun nu Kadenan sa
kagkurban nin lun. Na sekanin a pibpasadan nu Kadenan sa madakel
a muliataw na adil a benal sa kagkurban nin kanu kaisa-isa nin a wata
nilan kani Sara a si Iskak 18 apia nia nin kaaden i pidtalu sa lekanin nu
Kadenan i “San makanggulalan kani Iskak su manga tupu a inibpasad
ku sa leka.” v 19 Kagina nia ʼgkatagu kanu ginawa nu Ibrahim na magaga
nu Kadenan mapambibiag su minatay. Na mana maitu ba i nanggula nu
Iskak ka mana minatay sekanin a nakambalingan ʼbpaluman kanu
Ibrahim. 20 Na sabap bun kanu saligʼu Iskak na pinalihalan nin su Yakub
enggu Isaw sa nia nin pidtalu kanilan na mapia i manggula-ula nilan
sia kanu mangauma a timpu. 21 Na maitu bun su Yakub, sabap bun
kanu saligʼin na pinalihalan nin su manga wata nu Yusup kanu timpu
a mangagan den sekanin matay. Dinemukum sekanin kanu tungkedʼin
ka nangadap kanu Kadenan. w 22 Sabap bun kanu saligʼu Yusup, na kanu
timpu a mangagan den sekanin matay na pidtalu nin i makaawa su
manga taw a Israil kanu dalepa a Egypt enggu inidtutuma nin pan i
amaika gemanat den silan lu na edtapiken nilan mawa su manga tulan
nin. x
23 Na sabap bun kanu saligʼu manga lukesʼu Musa kanu Kadenan
na inipagena nilan su Musa sa nakatelu ulan ulian nu kinambata
lun kagina nailay nilan i mapia a benal a wata su Musa. Dala silan
kagileki sa nasungkangʼilan su kasuguan nu datu. y 24 Na maitu bun su
Musa, sabap bun kanu saligʼin kanu Kadenan na guna su migkasela
den sekanin na inikiasʼin a tawagen sekanin a wata nu puteli a wata
nu Piraun. 25 Nia nin tinemu i papegkapasangan sekanin a kapedʼu
manga taw nu Kadenan kumin kanu gagalu bu a matala nin a kapia
na ginawa ugaidʼa kabaladusan. 26 Na sia sa lekanin na nia masela
a kakawasan na su unga nu kalasay sabap kanu Masih kumin kanu
Hibru 11
Magi NT Final draft.indb 688 3/24/2021 2:52:18 PM
689
z 11:28 Nia ba su timpu a kabpagimatay nu ʼbpaminasakan kanu kaka sa langun a wata nu manga
taw a Egypt. Mailay i nia sia kanu Kinaliu 12 ayat 21 taman sa a 23 sia kanu Kitab Taurat. b 11:29 Mailay i nia sia kanu Kinaliu 14 ayat 22 taman sa 31 sia kanu Kitab Taurat. c 11:30 Mailay i nia sia kanu Kitab pantag kanu Yusua 6. 11:31 Mailay i nia sia kanu Kitab pantag kanu Yusua 2 ayat 1 taman 21.
kakawasan nu Egypt. Kagina nia nin initagu sa ginawa na su matalima
nin a balas sa mangauma pan a timpu. 27 Na sabap bun kanu saligʼin na
minawa sekanin sa Egypt enggu da sekanin kagileki kanu lipungetʼu
datu. Tinemigkel sekanin kagina mana nin bun ʼgkailay su Kadenan a
di ʼgkailay. 28 Na sabap bun kanu saligʼin na ininggulalan nin su Kanduli
nu Kalipuas enggu su kinapangigul sa lugu kanu bengawan ka enggu
di makalalagitʼu ʼbpaminasakan su kaka sa langun a manga wata nu
manga taw a Israil. z
29 Na sabap bun kanu saligʼu manga taw a Israil na nakalipag silan
kanu Maliga a Lagat a mana silan minukit sa mamala a lupa. Ugaidʼa
guna pedtekaw ʼbpelipag su manga taw a Egypt a ʼbpaneled kanilan
na nangaled silan. a 30 Sabap bun kanu saligʼu manga taw a Israil na
nalundus su aladʼu siudad a Yariku ulian nu kinabalibetʼilan lun kanu
dalemʼu nakapitu gay. b 31 Na maitu bun ba, sabap bun kanu saligʼi Rahab
a babay a sundal na dala sekanin makaamung matay kanu manga taw a
pedsungkang kanu Kadenan kagina pidsakaw-sakaw nin sa mapia su
manga taw a Israil a ʼbpanininting. c
32 Na nangasasangan den i entu a nalabit ku. Kulang den i kutika ku
amaika edsinantalen ku pan su pantag kani Gidiun, Barak, Samsun,
Ipta, Nabi Daud, Nabi Samuil enggu su ped pan a manga nabi 33 a sabap
kanu saligʼilan kanu Kadenan na naagaw nilan su manga pendatuan,
nakakamal silan sa wagib enggu natalima nilan su inibpasadʼu Kadenan.
Na sabap bun kanu saligʼilan na dala silan kapamungkaidani nu manga
alimaw, 34 dala silan matutung kanu ʼbpangalaw-kalaw a apuy enggu
nakalipuas silan kanu kapatay sa ukit a galangan na sundang. Su ped
kanilan na mangalubay ugaidʼa pinagkabagel silan nu Kadenan, su ped
menem na nabaluy silan a mabagel a pabubunua tembu natalaw nilan
su manga lapu a manga pabubunua. 35 Aden bun manga babay a sabap
kanu saligʼilan na mimbibiag ʼbpaluman su manga wata nilan a minatay.
Ugaidʼa aden bun ped a pedsalig kanu Kadenan a pinakasakitan taman
sa namamatay ka inikiasʼilan su kapambaya-baya kanilan a nia nin
Hibru 11
Magi NT Final draft.indb 689 3/24/2021 2:52:19 PM
690
sambi na kataligkud kanu saligʼilan kanu Kadenan. Na pinggula nilan
i entu ka ʼgkatawan nilan i aden labi a mapia a uyag-uyag sa sulega
ulian nu kapambibiag ʼbpaluman kanilan. 36 Su ped menem kanilan
na pinagkaya, su ped na pinametay, su ped na sinangkalian enggu
pinamilanggu. 37 Aden bun pinamalantay sa watu taman sa matay,
aden bun pinangeget i lawasʼin taman sa nangautas enggu aden bun
pinangimatayan sa sundang. Su ped menem kanilan na ʼbpelalakaw a
mimbalegkas bu sa upisʼa bili-bili enggu kambing, miskinan a benal,
papegkapasangan enggu ʼbpelasayn. 38 Su ped na ʼbpamagena bu silan
kanu manga tawan-tawan a dalepa enggu kanu manga palaw, lu silan
pegkakaleben kanu manga takub enggu kanu manga lingkabʼu lupa. Na
di man a benal makadait kanilan su dunia.
39 Na apia ka maitu sa nasuatan silan langun nu Kadenan sabap kanu
saligʼilan na da nilan pamun matalima su inibpasadʼu Kadenan kanilan.
40 Kagina aden inadilʼu Kadenan a labi lawan pan i kapia nin. Ka nia
kalilinian nu Kadenan na maped tanu nilan sa katalutupʼin sa kanilan
sia kanu adapan nin.
Su Kinatigkelʼu Isa al-Masih enggu su Kapapedtidtu nu
Kadenan kanu manga Nabaluy a Wata nin 12 1 Na kagina ka maitu sa nabalibet tanu nu madakel a benal a
midsaksi pantag kanu manga saligʼilan na dait a tagaken tanu
den su manga kabaladusan a pakaungen sa lekitanu. Ka iling-ilingʼu
kapegkuya na iawa tanu su apia ngin a pakasikut sa kanu kapedtalaguy
tanu. Papanalusen tanu su kapedtalaguy tanu sa aden katigkelʼin
kanu pegkuyan a inenggay nu Kadenan sa lekitanu. 2 Nia tanu ilayn
na su Isa al-Masih a ulu nu salig tanu enggu tinemalutup kanu ukitʼu
kapedsalig kanu Kadenan. Tinigkelan nin su kinatutuk lun kanu kayu
a pinambalawaga enggu da nin pagitunga su kayayan kanu maitu a
ukit a kinapatay nin ka nia nin pinagitung na su kapia na ginawa a
ʼbpagingapa sa lekanin. Na saguna na ʼbpagagayan den sekanin kanu
tampal sa kawanan nu kulesi nu Kadenan.
3 Na nia nu pagitung na su kinatigkelʼu Isa al-Masih kanu manga
kamalasayan a natala nin sia kanu paladʼu manga baladusa a manga
taw ka enggu kanu di makasangkup sia kanu kapedsaligʼu atawa ka
di ʼgkalubay su manggiginawa nu. 4 Nia nin man kabantang, na dala
Hibru 11 , 12
Magi NT Final draft.indb 690 3/24/2021 2:52:20 PM
d 12:5-6 Ebpun i nia sia kanu Palibasan 3 ayat 11 taman sa 12 sia kanu Kitab Zabur.
691
pamun nakaigis i lugu nin sa lekanu sabap sa kabpaginapasʼu kanu
kapedsungkangʼu kanu manga kabaladusan a galebek. 5 Na aden a entu
na nalipatanan nu den su manga papata nu Kadenan sa lekanu a manga
nabaluy a wata nin sa nia nin kadtalu na
“Wata ku, itagu nengka sa ginawa su kapapedtidtu
sa leka nu Mapulu.
Di ka mapagkalubay i manggiginawa nengka amaika
dawayn ka nin sa kapatidtu sa leka
6 kagina su Mapulu na patidtun nin man su taw a
ipegkalimu nin.
Patidtun nin su taw a nabaluy a wata nin.” d
7 Tembu tigkeli nu su kamalasayan sabap sa kapapedtidtu sa lekanu
nu Kadenan kagina ipedtimbang kanu nin sa manga wata nin. Ka
langun man na ama na patidtun nin su manga wata nin. 8 Na amaika
di kanu patidtun nu Kadenan a mana su penggulan nin kanu langun
nu nabaluy a manga wata nin, na nia nin maena na dala kanu malusud
kanu nabaluy a manga wata nin, dikena kanu nin tidtu a manga
wata. 9 Na amaika su ama tanu sia sa dunia a papedtidtu sa lekitanu
ka ʼbpagadatan tanu silan sabap sa entu, na labi lawan den su Ama a
nabpunan nu ngiawa tanu, tembu dait a mapasakup tanu sa lekanin sa
kapapedtidtu nin sa lekitanu ka nia unga nu entu na uyag-uyag a da
taman nin. 10 Ka su ama tanu sa dunia na papedtidtun tanu nilan sa
mangagan bu a manga kutika sia luyud kanu ngin i kapegkailay nilan
lun a pakagkapia. Ugaidʼa su kapapedtidtu nu Kadenan sa lekitanu na
lekitanu bun a kapianan ka enggu tanu makaampit kanu kasuti nin.
11 Na nia tatap na su kapapedtidtu na dikena pakapia sa ginawa kanu
entu demun ba ka pakasakit sa ginawa ugaidʼa nia mambu kaulianan
nu entu na kalilintad enggu uyag-uyag a ikelas kanu apia entain a
nabibit sa entu.
12 Kagina ka maitu na pakabagelʼu su ʼgkangalubayan den a manga
lima nu enggu idtindegʼu su ʼgkangalubayan den a manga alebʼu.
13 Ilakaw nu kanu matidtu a lalan ka asalʼa su manga suledʼu sa
paginugut a pedtundug sa lekanu a malubay pamun i paginugutʼin na di
den kalunsanan ka makin ʼgkabagel su paginugutʼilan.
Hibru 12
Magi NT Final draft.indb 691 3/24/2021 2:52:21 PM
e 12:16 Mailay i nia sia kanu Manga Awal 25 ayat 29 taman sa f 34 sia kanu Kitab Taurat. 12:17 di den mabagu su unga nu pinggula nin a entu Na nia kapegkatuntay nu ped a alim
g na di den sekanin makadtaubat. 12:20 Mabatia su pantag kanu nia sia kanu Kinaliu 19 ayat 9 taman sa 22; 20 ayat 18 taman
h sa 21 sia kanu Kitab Taurat. 12:21 Ebpun i nia sia kanu Diutirunumi 9 ayat 19 sia kanu Kitab Taurat.
692
Su Kapaingat kanu Kakias kanu Kadenan
14 Na uman i isa sa lekanu na maginapas sa kapaguyag-uyagʼin sa
malilintad. Paginapasʼu bun i kapaguyag-uyagʼu sa ikelas ka amaika
dili na di nu mailay su Mapulu. 15 Talangedʼu i dala makataligkud
sa lekanu kanu da idsan nin a limu nu Kadenan ka nia kalagidan nu
taw a enggula sa maitu ba na mana dalidʼu pamumulanen a mapait
i unga nin a pakaduti taman sa madakel i makalalagitʼin kadutian.
16 Talangedʼu bun i dala makailing sa lekanu kani Isaw a tinemaligkud
kanu Kadenan enggu nia nin bu napagitung na kaduduniay. Inidsambi
nin su kawagibʼin sa kakakai sa nakaisa bu a kinakan. e 17 Na katawan
nu bun i ulian nu entu na pinangeni ni Isaw kanu ama nin su palihala
a ibpagenggay kanu kaka a wata ugaidʼa dala inggay sa lekanin su entu
kagina di den mabagu su unga nu pinggula nin a entu. f Na di nin den
makua apia nia nin kaaden i maguguliang pan sa kapagapasʼin lun.
18 Na su kapedsupegʼu man kanu Kadenan na dikena mana su
kinasupegʼu manga taw a Israil kanu palaw a Sinai a nailay nilan lu su
ʼbpangalaw-kalaw a apuy, su kalibutengan enggu su mabagel a sambel.
19 Nakakineg bun silan sa uni na tambuli enggu suala a pedtalu taman
sa nakapamagayukʼilan kanu suala a entu i di den edtalu kanilan.
20 Kagina di nilan magaga su kasuguan a “Apia entain i makakembil
kanu nia a palaw apia binatang na pamengelen sa watu taman sa
matay.” g 21 Na sangat man a makagilek su entu a nailay nilan ka apia su
Musa na nia nin nadtalu na “Pegkegkel aku na gilek.” h
22 Ugaidʼa nia nu man sinupegan na su Palaw a Zion, a su siudadʼu
kaisa-isa nin a Kadenan a su Awrusalim a lu sa sulega a di mabilang i
kadakelʼu malaikatʼin a pendidilimudan a ʼgkangagalaw. 23 Nia nu kauman
lu na su kapendidilimudan nu manga initimbang sa kaka sa langun a wata
nu Kadenan a namakasulat su manga ngala nilan lu sa sulega. Kauman nu
lu su Kadenan a ʼbpangukum kanu langun nu taw enggu kauman nu lu
su manga ngiawa nu manga taw a matidtu a nalimpiu den sa talutup.
Hibru 12
Magi NT Final draft.indb 692 3/24/2021 2:52:22 PM
i 12:26 Ebpun i nia sia kanu Kitab a I j nisulatʼu Nabi Hagay 2 ayat 6. 12:29 Ebpun i nia sia kanu Diutirunumi 4 ayat 24 sia kanu Kitab Taurat.
693
24 Kauman nu bun lu su Isa al-Masih a minalut kanu bagu a kapasadan nu
Kadenan sa lekitanu sia nakanggulalan kanu lugu nin. Na su lugu nin a
entu na labi a mapia i tudtulʼin kumin kanu lugu nu Habil.
25 Tembu talangedʼu a benal i pakikinegen nu su Kadenan a pedtalu
sa lekitanu. Ka amaika apia su manga taw a Israil a dala pakikineg
kanu pedtalun nin kanilan lu kanu palaw sa Sinai sia sa dunia ka
dala silan makalipuas kanu siksa nin na labi lawan tanu den amaika
taligkudan tanu su pedtalun nin sa lekitanu a ebpun sa sulega. 26 Na
kanu timpu a kinadtalu nu Kadenan lu kanu palaw a Sinai na nakuyung
su lupa. Ugaidʼa saguna na inibpasadʼin i “Aden bun gay a kuyungen ku
ʼbpaluman su dunia ugaidʼa dikena nia ku bu kuyungen su lupa ka apeg
den nu langit.” i 27 Na su kadtalu a “Aden bun gay,” na pakapatuntay sa
lekitanu sa iawa den nu Kadenan su langun nu inaden nin a makuyung
ka enggu masama su langun nu di makuyung. 28 Tembu edsukul-sukul
tanu kanu Kadenan kagina nalusud tanu kanu pendatuan nin a di
makuyung. Simban tanu sekanin a Kadenan sa ukit a makasuat sa
lekanin sa aden kapagadat lun enggu gilek sa lekanin 29 kagina su
kapedsiksa nu Kadenan na mana bun apuy a penggepul. j
Su Galebekan a Makasuat kanu Kadenan 13 1 Papanalusʼu su kagkakalimua nu a edsusuled sa paginugut.
2 Di nu ipedtalipenda su kapatalusʼu kanu manga taw a dala
ʼgkatumpan nin kanu manga walay nu, ka aden manga taw paganay
a minggula bun sa maitu ba, na da nilan katawi i manga malaikat
besen su nadsakaw-sakaw nilan a entu. 3 Di nu bun ʼbpelipatani su
kadtabangʼu kanu manga suledʼu sa paginugut a nangabilanggu sa mana
bun kaped kanu nilan a nabilanggu. Lati nu bun sa nanam su manga
suledʼu sa paginugut a papegkapasangan sa mana bun ʼgkagedamʼu su
kapapegkapasang kanilan.
4 Na nia dait na enggan sa kabalapantag su tiwalayan nu taw enggu
nia dait na di kanggiabuan su entu. Kagina sugaten nu Kadenan sa
kawagib su manga taw a pedsisina enggu pegkikiuga. 5 Pangingati nu
bun su subela a kakiug sa kuleta. Na nia dait na masukul kanu sa u ngin
Hibru 12 , 13
Magi NT Final draft.indb 693 3/24/2021 2:52:23 PM
k 13:5 Mailay i nia sia kanu Diutirunumi l 31 ayat 6 sia kanu Kitab Taurat. 13:6 Mailay i nia sia kanu Manga Sengal 118 ayat 6 sia kanu Kitab Zabur.
694
i aden sa lekanu, ka nia man kadtalu nu Kadenan na “Di ku a benal
sekanu tagaken atawa ka padtadayn.” k 6 Tembu madtalu tanu sa dala
kandua-dua nin i
“Su Mapulu i pedtabang sa laki,
tembu di aku kagilekan. Na ngin ba man i manggula
nu taw sa laki?” l
7 ʼGkakalendemʼu su ʼgkangaunutan nu a nangusiat sa lekanu
kanu kadtalu nu Kadenan enggu ilay nu su kapianan nu ukitʼu
kinapaguyag-uyagʼilan sia sa dunia. Ilingi nu su kinasaligʼilan kanu
Kadenan. 8 Na di man embagu su Isa al-Masih. U ngin sekanin
paganay na maitu bun ba sekanin saguna taman sa taman. 9 Da kanu
mapadtatanggit kanu apia ngin a panduan a salakaw kanu natuntayan
nu. Ka nia mapagkabagel kanu salig tanu na su da idsan nin a limu nu
Kadenan, dikena su kapaginugut tanu kanu manga kasuguan pantag
kanu manga atulan sa manga pegken, manga atulan a dala pakagkapia
nin kanu manga taw a penggulalan lun.
10 Na su sekitanu a ʼbpamaginugut kanu Isa al-Masih na aden
kurban tanu a su kinanggihadʼu Isa al-Masih kanu umulʼin ugaidʼa
su ʼbpamangurban a Yahudi a ipedtalusʼilan bun su kabpangurban a
sia luyud kanu kasuguan a inenggay kanu Musa na dala kawagibʼin
a mamung sa lekitanu kanu entu. 11 Na su lawasʼu manga binatang a
inigkurban nu manga Yahudi sa kanu kabaladusan nilan na pedtutungen
lu kanu liu nu pegkampuan nilan u mapasad kemua nu mapulu sa
langun nu ʼbpamangurban su lugu nu entu a binatang ka ʼbpananggiten
nin lu kanu Suti sa Langun a Bilik. 12 Na maitu bun ba i nanggula nu
Isa al-Masih, inimatayan sekanin kanu liu nu siudad ka enggu nin
maikelas su manga taw sia makanggulalan kanu lugu nin. 13 Kagina
ka maitu na ʼbpawangan tanu sekanin kanu liu nu siudad ka amungan
tanu kanu kayayan a tinigkelan nin. 14 Ka dala man tidtu a siudad tanu
sia sa dunia ka nia tanu ʼgkapaginagkay na su siudad a pakauma pan.
15 Tembu sia makanggulalan kanu Isa al-Masih na papanalusen tanu su
kapegkurban tanu sa ukit a kapugi kanu Kadenan a su kurban a ebpun
demun kanu manga ngali tanu a pebpayag kanu ingala nin. 16 Na di nu
Hibru 13
Magi NT Final draft.indb 694 3/24/2021 2:52:24 PM
695
bun lemipatani su kanggula nu sa mapia enggu su kadtabangʼu kanu
pedʼu sa u ngin i aden sa lekanu kagina ʼgkasuatan nu Kadenan su
manga maitu ba a kurban.
17 Paginuguti nu su ʼgkangaunutan nu enggu enggula nu su ngin
i isugu nilan sa lekanu kagina silan i pedtiakap sa lekanu sa di nu
kasibay sa kasangulʼu kanu Kadenan. Na ʼbpaginapasen nilan penggula
su entu ka katawan nilan i aden timpu a sia den silan kanu adapan
nu Kadenan na idsa nu Kadenan kanilan su entu u natuman nilan sa
mapia. Na mapia i ginawa nilan amaika paginugutan nu silan sia kanu
kanggulalan nilan kanu entu a galebekan nilan sa lekanu. Ka amaika
lidun nu i ginawa nilan sia kanu kanggulalan nilan sa entu na dikena
mapia i unga nin sa lekanu.
18 Na ipangeni-ngeni kami nu bu. Na natatalangedʼami man i sia kanu
ginawa nami na dala pinggula nami a da makasuat kanu Kadenan.
ʼBpaginapasen nami i kabpaguyag-uyag sa matidtu sa kanu apia ngin a
ukit. 19 Na ʼbpangenin ku sa lekanu i ipangeni-ngeni nu i mangagan aku
makambalingan san.
Su Pangeni-ngeni nu Sinemulat
20 Na su Kadenan a ʼgkabpunan nu kalilintad a napambibiag
ʼbpaluman kanu Mapulu tanu a su Isa al-Masih a mabagel a pedtiakap
sa lekitanu a mana su manga bili-bili nin enggu pinambibiag sabap
kanu lugu nin a minilut kanu dala taman nin a kapasadan nu Kadenan
21 na pangeni-ngenin ku sa lekanin a Kadenan i inggay nin sa lekanu
su langun nu nasisita nu ka enggu nu manggula su kahanda nin. Na sia
makanggulalan kanu Isa al-Masih na tabangan tanu nin sa kanggula
tanu sa kanu ngin i pakasuat sa lekanin. Pugin sekanin taman sa taman.
Amin.
Su Mauli a Salam
22 Manga lusud ku sa tian a ʼbpamaginugut, ʼbpangenin ku sa lekanu
i pakikinegʼu sa mapia su manga kangadtalu ku sia a pamandu sa
lekanu ka dikena bun gaid malendu su nia a sulat ku sa lekanu. 23 Na
papegkatawan ku bun sa lekanu i su suled tanu sa paginugut a si
Timuti na nakaliu den sa bilangguan. Na amaika mangagan sekanin
sia makauma na paunuten ku sekanin sa kasan ku sa lekanu. 24 Isalam
Hibru 13
Magi NT Final draft.indb 695 3/24/2021 2:52:25 PM
696
kami nu bu san kanu ʼgkangaunutan nu taman den kanu langun nu
ʼbpamaginugut. Pedsalamen kanu bun nu manga suled tanu sa paginugut
a taw sa Italia. 25 Na san sa lekanu langun su da idsan nin a limu nu
Kadenan.
Wassalam
Hibru 13
Magi NT Final draft.indb 696 3/24/2021 2:52:26 PM
697
Sulat'i Yakub
Magi NT Final draft.indb 697 3/24/2021 2:52:26 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Nia sinemulat kanu nia a kitab na si Yakub a tebped sa pusedʼu Isa
al-Masih. Dikena nia su Nabi Yakub ugaidʼa isa bun sekanin a ʼgkaunutan nu
ʼbpamaginugut sa Awrusalim.
Nia sabap a kinasulatʼu Yakub kanu nia na asalʼa makasampay nin su
nia a kitab kanu ʼbpamaginugut a nakapayapat kanu manga dalepa.
Papegkabagelen nin su saligʼu ʼbpamaginugut ka enggu nilan malipuas su
manga galebekan a dikena mapia taman den kanu manga ped pan a sasat sia
kanu dunia. Inibpaliugatʼin sia su katigkel enggu su kasabal asalʼa ʼgkabagel
su salig. Inibpaliugatʼin bun i apia ngin a kamutuan a matala na ipangeni-ngeni
kanu Kadenan sa dala kandua-dua nin ka natalatantu a inggay nu Kadenan su
entu sia luyud kanu kahanda nin kagina sangat a malimu su Kadenan.
Na pidsinantal bun ni Yakub kanu nia a sulatʼin i dait a tigkelan su langun
na bataluan a makatingguma ka isa i nia a makapagkabagel kanu salig taman
sa dait a inggulalan su kadtalu nu Kadenan. Di dait a mapambidaya su taw ka
nia dait na isa bu i kailay kanu manga taw magidsan pan i kawasa atawa ka
miskinan enggu dait bun a mailay su salig sia kanu uyag-uyag. Nadsinantal
bun sia u endaw taman i kapegkagaga nu dila sa kabinasa nin kanu taw enggu
nalabit bun sia i su tidtu-tidtu a ilemu na nia nin ʼgkabpunan na su Kadenan
taman sa pinasabutan bun ni Yakub i su taw a malilini sa kaduduniay na
ʼgkabaluy a kuntela nu Kadenan.
Nakadalem bun kanu nia a sulatʼin i dala kawagibʼu apia entain sa
kasugatʼin sa kawagib kanu pedʼin ka saben-sabenal a su Kadenan bu i
aden kawagibʼin sa entu. Di bun dait a emamasela su apia entain ugaidʼa
nia mapia na makin ibaba su ginawa ka entu ba i makasuat kanu Kadenan.
Su manga kawasa menem na di dait a pangumisen nilan su manga taw a dala
ʼgkagaga nin enggu dait a itidtu nilan su ngin i kawagibʼilan. Na su manga taw
menem a aden penggedamen nin na isupeg kanu Kadenan sia makanggulalan
kanu kapangeni-ngeni kagina su pangeni-ngeni nu taw a senep sa atay i saligʼin
na pambarakaten nu Kadenan.
698
Magi NT Final draft.indb 698 3/24/2021 2:52:26 PM
699
a 1:1 Su Yakub sia a nalabit na su suledʼu Isa al-b Masih. Dikena nia su Nabi Yakub. 1:1 sapulu enggu dua a tupu nu Israil Na su manga tupu a ebpun kanu sapulu enggu dua
a manga wata a mama nu Nabi Yakub a si Rubin, Simiun, Libi, Yahuda, Isakar, Sibulun, Dan,
Naptali, Gad, Asir, Yusup enggu Buniamin. Silan ba a nia i nabpunan nu manga taw a Israil. Su
Israil na ped a ngala nu Nabi Yakub. Ugaidʼa su sulat a nia na lu bu pakatumpa kanu manga
tupu nu Israil a ʼbpamaginugut kanu Isa al-Masih.
Su Salam 1 1 Salam sa lekanu, saki si Yakub a a ulipen nu Kadenan enggu ulipen
nu Isa al-Masih a Mapulu tanu. Su nia a sulat na san pakatumpa
sa lekanu a sapulu enggu dua a tupu nu Israil b a namakapayapat kanu
manga dalepa.
Su Tidtu-tidtu a Salig enggu su Ilemu a ebpun kanu Kadenan
2 Manga lusud ku sa tian, uman kanu temala sa apia ngin a bataluan
na itimbangʼu su entu sa tidtu-tidtu a kapia na ginawa. 3 Kagina katawan
nu na uman pembatalun su saligʼu na ʼbpangiseg bun su katigkelʼu.
4 Palalayun nu su katigkelʼu ka enggu ʼgkatua su itungan nu enggu di
kanu katilan taman sa da den kulangʼu uyag-uyagʼu.
5 Na amaika aden sa lekanu i kulang i katuntay nin sa panun i
kapaguyag-uyag a makasuat kanu Kadenan na ipangeni-ngeni nin su
entu ka inggay man nu Kadenan i entu sa lekanu kagina malimu su
Kadenan. ʼBpangenggay sekanin kanu langun nu manga taw, di nin
ʼbpalawan su apia entain a mangeni lun. 6 Na sia kanu kapangeni-ngeni
nu na salig kanu enggu da kanu endua-dua. Ka su taw a aden
kandua-dua nin na nia nin kalagidan na mana bun su bagel a apia
endaw ʼgkasugatʼu sambel na lu ba pakadedsa. 7-8 Na su maitu ba a taw
a ʼgkabad i itungan nin enggu di kasaligan i langun na ukitʼin na di nin
pangingalapen i aden matalima nin kanu Kadenan a Mapulu.
Su Miskinan enggu su Kawasa
9 Manga lusud ku sa tian a da ʼgkagaga nin, imamasela nu kanu
ginawa nu su kapulu nu Kadenan sa lekanu. 10 Maitu kanu bun ba a
manga kawasa na edsukul-sukul kanu amaika ibaba kanu nu Kadenan
ka mamakadalung kanu bun a mana su ulakʼu pamumulanen 11 a
masugat bu nu sangat i kayaw nin a senang na mangalanes den taman
Yakub 1
Magi NT Final draft.indb 699 3/24/2021 2:52:27 PM
700
c 1:12 su taw a malimu lun Na nia amadan sa kapegkalimu kanu Kadenan na sia makanggulalan
kanu kapegkalimu nengka kanu pedʼengka. Nalabit i nia sia kanu Ika-isa a Sulatʼi Yuhan 4 ayat
19 taman sa 21 sia kanu Kitab Injil.
sa mangalubpug den enggu madala den su kapia nu palasʼin. Na
maitu kanu bun ba a manga kawasa, gagalu na kabpangilay nu kanu
kakawasan na mamamatay kanu bun.
Su Katigkel kanu Sasat
12 Na ngin den i kapia nin kanu taw amaika kadsabalan nin su manga
bataluan ka nia nin kalipus kanu entu na matalima nin su balas a su
uyag-uyag a da taman nin a inibpasadʼu Kadenan kanu taw a malimu
lun. c 13 Na di madtalu nu uman i isa i su Kadenan i pedsasat lun sia
kanu kapedtala nin sa bataluan kagina su Kadenan na di manasat enggu
di sekanin masasat. 14 Na ʼgkasasat bu man su taw amaika ʼgkaakatʼu
kiugʼu ginawa nin taman sa unutan nin su entu. 15 Na su kiugʼu ginawa
a entu a ʼgkapangaden kanu atay na munga sa kabaladusan, na amaika
endalid su kabaladusan na makapitas den su entu a taw kanu Kadenan.
16 Manga lusud ku sa tian a papedtayan, da kanu man mapapagakal.
17 Ka su langun man a mapia enggu talutup na su Kadenan i
ʼbpangenggay lun a nangaden kanu pamakatayaw sa kawang-kawangan.
Na apia pedsalin-salin su pamakatayaw a entu ugaidʼa mana i su
Kadenan na di edsalin. 18 Na mana su kahanda nin na binaluy tanu nin
a manga wata nin sia nakanggulalan kanu kapaginugut kanu kadtalu
nin a bantang ka enggu sia kanu langun nu pinangaden nin na sekitanu
i makamana-mana paganayan a unga a su ipegkurban kanu Kadenan.
Su Kanggulalan kanu Kadtalu nu Kadenan
19 Manga lusud ku sa tian, itagu nu i nia sa ginawa, nia dait sa lekanu
na pakikineg kanu sa mapia, da kanu babaya edtalu enggu da kanu
malemu malipunget. 20 Kagina su kakalipunget na di makadtabang sa
kabpaguyag-uyag sa ikelas a kasuatan nu Kadenan. 21 Tembu ba dait a
iawa nu su langun nu galebekan a makagkaledsik kanu uyag-uyagʼu enggu
su mawag a palangay ka makin nia nu enggula na itagu nu sa ginawa su
kadtalu nu Kadenan a inipamula kanu atay nu sa aden kababa na ginawa.
Na nia man makapalipuas sa lekanu na su kadtalu nu Kadenan.
Yakub 1
Magi NT Final draft.indb 700 3/24/2021 2:52:28 PM
701
d 1:25 kasuguan a talutup a pakaenggay sa baya-baya Nia ʼgkambaya-bayan nu taw sia na su
kinaulipen lun nu kabaladusan. Nalabit i nia sia kanu Mapia a Tutuma a Inisulatʼi Yuhan 8 ayat
31 taman sa 36 sia kanu Kitab Injil.
22 Na inggulalan nu su kadtalu nu Kadenan, ka ʼgkadsalimbutʼu su
ginawa nu amaika matagʼu bu ʼbpamakikinegen su entu. 23 Kagina
su taw a matagʼin ʼbpamakikinegen su kadtalu nu Kadenan ugaidʼa
di nin ipenggulalan na nia nin kalagidan na mana su ʼbpagalung
24 a nia nin kinaganat kanu pagalungan na nalipatanan nin su palasʼin.
25 Ugaidʼa su taw menem a pedtuntayan nin sa mapia su kasuguan a
talutup a pakaenggay sa baya-baya d kanu taw enggu di nin ʼbpelipatanan
su entu taman sa ipenggulalan nin na palihalan sekanin kanu entu a
galebekan nin.
26 Na apia entain i nia nin kapegkailay kanu ginawa nin na balaagama
ugaidʼa di nin ʼgkakumpen su dila nin na ʼgkadsalimbutʼin su ginawa
nin. Dala bun katagan nu kabpagagama nin. 27 Ugaidʼa nia man
tidtu-tidtu a kabpagagama a ikelas sia kanu *Ama tanu a su Kadenan
na su katuludu kanu manga wata a ilu enggu su katabang kanu manga
babay a balu kanu kapegkapasang kanilan enggu su kakumpen kanu
ginawa sa di makaluyud kanu galebekan a kaduduniay.
Su Ula-ula a Kapambidaya 2 1 Manga lusud ku sa tian, di nu semimbuli sa ula-ula a kapambidaya
su saligʼu kanu Mapulu a su Isa al-Masih a sangat a pebpugin.
2 Na upama ka aden taw a nakauma kanu walay a pendidilimudan
nu sa kasimba kanu Kadenan a nakadsising sa bulawan enggu
nakambalegkas sa mapia enggu aden bun mambu nakauma a taw a
miskinan a nakambalegkas sa labing, 3 na amaika nia nengka edtalun
kanu nakambalegkas a entu sa mapia i “Sia ka ayan sa mapia a nia a
ʼbpagagayanan,” enggu nia nengka menem edtalun kanu taw a entu
a dala ʼgkagaga nin i “Edtindeg ka demun san ba,” atawa ka “San ka
ayan sa lundangʼa” 4 na amaika maitu na pakapambidaya kanu den.
Winagiban nu su taw sia luyud kanu dikena mapia a ʼgkapagitungʼu.
5 Manga lusud ku sa tian a papedtayan, pakikinegʼu i nia. Dikena ba
su taw a miskinan i pinamili nu Kadenan a mabaluy a kawasa sa salig
enggu pebpusakan kanu kapendatu nin a inibpasadʼin kanu manga taw
a malimu lun? 6 Ugaidʼa sekanu na da pinatagan nu kanu manga taw a
Yakub 1 , 2
Magi NT Final draft.indb 701 3/24/2021 2:52:29 PM
702
e 2:8 Ebpun i nia sia kanu Libitikus 19 f ayat 18 sia kanu Kitab Taurat. 2:11 Ebpun i nia sia kanu Kinaliu 20 ayat 14 enggu sia kanu Diutirunumi 5 ayat 18 sia kanu
g Kitab Taurat. 2:11 Ebpun i nia sia kanu Kinaliu 20 ayat 13 enggu sia kanu Diutirunumi 5 ayat 17 sia kanu
Kitab Taurat.
miskinan. Dikena ba su manga kawasa bun ba a nan i papegkapasang sa
lekanu enggu ʼbpananggit sa lekanu kanu walay na kukuman? 7 Dikena
ba silan bun i pedtalu-talu sa dikena mapia kanu ʼbpagadatan a ngala nu
Isa al-Masih a lu tanu ba nalusud?
8 Na mapia amaika ipenggulalan nu su nakadalem kanu kitab a
balapantag a benal a kasuguan a “Ikalimu nengka su pedʼengka sa
mana bun kanu ginawa nengka.” e 9 Ugaidʼa amaika mapambidaya ka
na pakandusa ka bun. Masugat ka na kawagib ka nasungkangʼengka
pamun su kasuguan. 10 Kagina apia entain i penggulalan kanu langun
na kasuguan ugaidʼa aden satiman a di nin pakanggulalan na masugat
bun sekanin na kawagib a mana bun su taw a nasungkangʼin su langun
na kasuguan. 11 Ka nia kadtalu nu Kadenan na “Da ka pegkiuga, f da ka
mangimatay.” g Na amaika da ka mambu ʼgkiuga ugaidʼa minimatay ka
na nasungkangʼengka bun su kasuguan.
12 Kagina ka maitu na pangingati nu su kangadtalu nu enggu su
manga galebekan nu. Ka kukumen kanu nu Kadenan sia luyud kanu
kasuguan a pakaenggay sa baya-baya kanu taw. 13 Ka su taw man a
dala lat a nanamʼin kanu pedʼin na di bun latan sa nanamʼu Kadenan sa
kasugatʼin lun sa kawagib. Ugaidʼa su taw a aden lat a nanamʼin kanu
kapedʼin na latan bun sa nanamʼu Kadenan.
Su Tidtu a Salig
14 Manga lusud ku sa tian, ngin besen i katagan nin amaika matag
den pedtalun nu taw i aden saligʼin inunta di nin pakanggulalan?
Ngintu, makapalipuas kanu taw su maitu ba a salig? 15 Upama ka su
suledʼengka sa paginugut ka pakanasisita sekanin sa makan enggu di
gaid pakambalegkas, 16 ugaidʼa nia nengka lun pidtalu na “San sa leka
su kalilintad, lu ka den ka pakausug ka keman enggu embalegkas ka”
inunta na da nengka inggay sa lekanin su ngin i nasisita nin, na aden
ba katagan nu entu sa lekanin? 17 Na maitu bun ba su salig amaika di
inggulalan na da bun katagan nin.
Yakub 2
Magi NT Final draft.indb 702 3/24/2021 2:52:30 PM
703
h 2:23 Mailay i nia sia kanu Manga Awal i 15 ayat 6 sia kanu Kitab Taurat. j 2:25 sundal Nia nin maena na su babay a pebpasan nin i lawasʼin kanu apia entain a mama. 2:25 si Rahab, initimbang bun sekanin sa ikelas Initimbang sa ikelas si Rahab kagina su
pinatalusʼin a entu kanu walay nin a manga taw na nia nilan ʼbpaginugutan na su Kadenan a
Mapulu. Na entu ba i sabap a kinapatalusʼin kanilan na ipegkagilekʼin su Kadenan nu entu a
manga taw a su Kadenan a Mapulu.
18 Na aden manga taw a maya ba i kadtalu nin, “Seka na aden saligʼin.
Saki menem na penggalebek sa mapia.” Na nia ku madtalu sa maitu
ba a taw na “Panun ba i kapailay nengka sa laki kanu saligʼengka a
dikena ipenggulalan? Saki na ipailay ku sa leka su salig ku sa ukit a
kanggulalan ku lun.” 19 Na benal man a mapia amaika ʼbpaginugutan
nengka i kaisa-isa nin bu su Kadenan ugaidʼa apia man su manga saitan
na ʼbpaginugutan nilan bun su entu taman sa pegkegkel pan silan na
gilek.
20 Sekanu den i manga taw a da akalʼin, ngintu, pegkiugan nu
ʼbpagamad i dala katagan nu salig a dikena ipenggulalan? 21 Dikena
ba su kalukesan tanu a su Ibrahim na initimbang sa ikelas sabap kanu
kinagkurban nin kanu wata nin a su Iskak? 22 Na entu ba i ilay nu,
nagunuta su saligʼin enggu su kapenggulalan nin lun, na su saligʼin
na natalutup sia kanu kinanggulalan nin lun. 23 Na natuman lu ba su
nakadalem kanu kitab a “Initimbangʼu Kadenan sa ikelas su Ibrahim
sabap kanu kapedsaligʼin” h taman sa pedtawagen sekanin a pakatʼu
Kadenan. 24 Na entu ba i ilay nu, na nia bu ipedtimbang sa ikelas na su
taw a ipenggulalan nin i saligʼin.
25 Na maitu bun ba su babay a sundal i a si Rahab, initimbang
bun sekanin sa ikelas j sabap kanu kinatabangʼin kanu nangasugu sa
kabpanininting ka pinatalusʼin silan kanu walay nin enggu lu nin silan
pinaukit kanu ped a lalan.
26 Na mana bun su badan na amaika dala ngiawa nin na minatay, na
maitu bun ba su salig amaika di ipenggulalan na da bun katagan nin.
Su Kapegkagaga nu Dila 3 1 Manga lusud ku sa tian, nia dait na paidu bu sa lekanu i ʼgkahanda
sa mabaluy a mamamandu kagina katawan nu na sekami ba a
nia a nasanganan sa kapamandu na nia maugat i kukuman lun nu
Kadenan kumin kanu manga taw a dikena ʼbpamandu. 2 Ka langun
tanu na tatap a ʼgkalimban, na u aden menem taw a di malimban sa
Yakub 2 , 3
Magi NT Final draft.indb 703 3/24/2021 2:52:31 PM
704
kangadtalu nin na su entu ba a taw na matua i kapagitungʼin enggu
talutup i kapegkagaga nin pegkumpen kanu ginawa nin. 3 Na mana bun
su kuda, na amaika betadan tanu sa kakang su ngali nin na magaga
tanu sa apia endaw tanu kiugan mapabpawang. 4 Na ilay nu bun su
manga kapal, apia ngin den i kasela nin na ʼgkagaga nu manaut bu gaid
a swilʼin sa apia endaw nin kiugan mapabpawang apia ʼgkasugat pan na
mabagel a sambel. 5-6 Na maya bun ba su dila nu taw, manaut bu i nia
kanu edsiap-siapan na lawas ugaidʼa masela i ʼgkagaga nin pembitiala.
Mana bun i nia su manaut a apuy a ʼgkagaga nin pedtutung su maulad
a damakayu. Su dila ba a nia i nabaluy a salagʼu kamustakilan kanu
badan tanu a pakagkaledsik kanu ginawa tanu. Mana bun i nia apuy sa
naraka a pakatutung kanu taw.
7 Na su langun na embias-biasan na binatang na ʼgkagaga pegkumpen
nu taw iganat pan sa ganatan magidsan pan i talaw atawa ka dikena,
apeg den nu manga papanuk, manga malanap-lanap taman den kanu sia
sa lagat. 8 Ugaidʼa su dila nu taw na dala pakagaga lun pegkumpen. Di
pedtelen sa kapedtalu nin sa mawag, mana bun i nia napenu na pakapatay
a duti. 9 Na su dila tanu a nia a ʼbpagusalen sa kapebpugi kanu *Ama
tanu a su Kadenan a Mapulu na nia bun ba i ʼbpagusalen tanu sa kapedsinta
kanu manga taw a binaluy nu Kadenan sia luyud kanu alung-alungʼin.
10 Isa bu a ngali i ʼbpagusalen tanu sa kapebpugi kanu Kadenan enggu
kapedsinta kanu taw. Manga lusud ku sa tian, dait a dikena tanu maitu
ba. 11 Ngintu besen, mapakay a isa bu a bualan i kabpunan nu ig a tabang
enggu ig a matimus? 12 Manga lusud ku sa tian, mapakay ba a munga
su kayu a igus sa ulibus? Atawa ka su ubas na munga sa igus? Di man
mapakay a liuwan na ig a tabang su bualan nu ig a matimus.
Su Tidtu a Ilemu na ebpun kanu Kadenan
13 Apia entain sa lekanu i aden kataw nin enggu katuntay nin na
dait a ipailay nin su entu sia makanggulalan kanu kabpaguyag-uyagʼin
sa matidtu enggu mananaw a kambitiala a unga nu kataw nin.
14 Ugaidʼa amaika nia pendatu kanu atay nu i kalaitʼa palangay enggu
kapagitungʼu bu kanu ginawa nu na di nu ipedsandag i aden ilemu
nu ka pakapambudtudʼu su bantang. 15 Dikena ebpun kanu Kadenan i
maitu ba a ilemu ka ebpun kanu kamamanusiay ka kaduduniay i entu
a ebpun kanu saitan. 16 Kagina apia endaw i kalaitʼa palangay enggu
Yakub 3
Magi NT Final draft.indb 704 3/24/2021 2:52:32 PM
705
k 4:6 Ebpun i nia sia kanu Palibasan 3 ayat 34 sia kanu Kitab Zabur.
kapagitung bu kanu ginawa na lu bun ba su di kapamagayun enggu
manga kawagan. 17 Ugaidʼa amaika su ilemu ka ebpun kanu Kadenan na
nia muna-muna a mailay nengka lun na su kasuti, kalilini sa kalilintad,
kataw sa kapaminda enggu kapakikineg sa pedʼin. Aden bun sa lekanin
su lat a nanam kanu pedʼin, mapia i manga galebekʼin, dala sa lekanin su
kapambidaya enggu kapamagigiling. 18 Na su kalilintad a inipamula nu
taw a mangilay sa kapamagayun na nia nin unga na kaikelasan.
Su Katapenay kanu Ginawa sia kanu Kadenan 4 1 Ngin ba i sabapan na kapamagukagʼu enggu di nu kapamagayun?
Dikena ba sabap kanu manga mawag a ʼgkapaginagkay nu atay
nu a pedsusungkanga sia kanu ginawa nu? 2 Na aden ʼgkapaginagkay nu,
ugaidʼa di nu ʼgkakua tembu ba pakapangimatay kanu. Aden ʼgkadsekelan
na ginawa nu a di nu ʼgkakua tembu ba pakapamagukag kanu. Na di nu
ʼgkakua su entu sabap sa di nu ʼbpangenin kanu Kadenan. 3 Na apia man
mangeni kanu sa lekanin, na dala matalima nu ka dikena mapia su
ʼbpangenin nu ka nia nu bu kabpangeni sa entu na asalʼa makua nu bu su
kiugʼu ginawa nu.
4 Sekanu a manga tinemaligkud kanu Kadenan, ngintu, ʼgkatawan
nu bun i amaika malilini kanu sa kaduduniay na ʼgkasungkangʼu su
Kadenan? Tembu apia entain i nia nin tinemu na su kaduduniay na
ʼgkabaluy sekanin a kuntela nu Kadenan. 5 Ngintu, nia nu kataw na da
katagan nu panduan a nakadalem kanu kitab sa sangat a kalinian nu
Kadenan i lu bu sa lekanin su uyag-uyag a pinalangkapʼin sa lekitanu?
6 Ugaidʼa su Kadenan na labi a temabang sa lekitanu ka nia nakadalem
kanu kitab na
“Tabangan nu Kadenan su taw a ibaba nin i ginawa nin,
ugaidʼa sungkang sekanin kanu taw a ipulu nin
i ginawa nin.” k
7 Tembu ba itapenay nu su ginawa nu kanu Kadenan. Sungkangʼu su
Saitan ka enggu kanu nin tangkan. 8 Isupegʼu i ginawa nu kanu Kadenan
ka supegan kanu nin bun. Sekanu a manga baladusa a ʼgkabad i itungan
nin na edtaubat kanu enggu limpiu nu su ginawa nu! 9 Lidui nu sa
ginawa enggu uliangi nu su kabaladusan nu. Su kapedtatawa nu na nia
Yakub 3 , 4
Magi NT Final draft.indb 705 3/24/2021 2:52:33 PM
706
nu lun isambi na kapaguguliang enggu su kagalaw nu na nia nu lun
menem isambi na kalidu na ginawa. 10 Ipangalimbaba nu su ginawa nu
sia kanu adapan nu Kadenan a Mapulu ka ipulu kanu nin.
Di Dait a Sugaten sa Kawagib su Pedʼengka
11 Manga lusud ku sa tian, di nu pedtalui sa mawag su manga pedʼu,
ka su edtalu sa mawag kanu pedʼin atawa ka semugat sa kawagib kanu
pedʼin na mana nia nin bun sinungkang atawa ka sinugat sa kawagib
na su kasuguan nu Kadenan. Na amaika sinugatʼengka sa kawagib
su kasuguan nu Kadenan na dikena ka den maitu penggulalan kanu
kasuguan ka isa ka den a ʼbpangukum. 12 Ugaidʼa su Kadenan a
minenggay kanu kasuguan na sekanin bu i ʼbpangukum. Sekanin bu
i makagaga mamelipuas enggu maminasa. Na amaika maitu na entain
ka a pedsugat sa kawagib kanu pedʼengka?
Su Kamamasela
13 Pakikineg kanu, su sekanu a pedtalu sa “Saguna bun ba a entu
atawa ka namag na endadalakaw kami lu kanu entu a dalepa atawa
ka siudad, na manga salagun i kadtangen nami lu ka enggu kami
makapantiali sa masela.” 14 Nia nin kabantang na di nu pamun katawan
u ngin i manggula namag. Ka su umul tanu na mana bun su lenus
a pakakayang bu su senang na ʼgkadadag den. 15 Tembu nia dait a
edtalun nu na “U miug su Kadenan enggu malendu su umulʼami na
enggulan nami i nia atawa ka entu.” 16 Ugaidʼa sekanu na makin nu pan
pakamamasela i kabpanigulu nu kanu manga kahanda nu. Na su namba
a manga palangay na mawag a benal.
17 Kagina ka maitu na su taw a katawan nin den i ngin i mapia a dait
a enggalebeken nin ugaidʼa di nin bun penggalebeken na pakandusa
sekanin.
Su Manggula nu manga Kawasa 5 1 Sekanu a manga kawasa na pamakikineg kanu! Paguguliang
kanu sa matanug ka pakatingguma den sa lekanu su tidtu-tidtu
a kapasang. 2 Su manga kakawasan nu na ʼgkangaledak den enggu su
manga balegkasʼu na pegken den na pila. 3 Su manga bulawan nu enggu
pilakʼu na pedtangisan den. Na su tangisʼu manga bulawan nu enggu
Yakub 4 , 5
Magi NT Final draft.indb 706 3/24/2021 2:52:34 PM
l 5:7 Su Mapulu sia a n m alabit na su Isa al-Masih. 5:12 Mailay bun i nia kanu Mapia a Tutuma a Inisulatʼi Mataya 5 ayat 34 taman sa 37 sia
kanu Kitab Injil.
707
pilakʼu na entu bun ba i mabaluy a edsaksi sa lekanu a mana apuy a
pedtutung kanu badan nu. Na namba su kakawasan a linimudʼu kanu
manga mauli den a gay. 4 Ilay nu! Su manga namagagani kanu sabpetʼu
a pidsalimbutʼu enggu su sukay nilan a dala nu inggay na ʼbpelalis sa
matanug sungkang sa lekanu. Na su buku nilan na nakasampay kanu
Kadenan a Mapulu a Barakat sa Langun. 5 Na naguyag-uyag kanu sa
mapia sia sa dunia taman sa ʼgkakua nu su langun na kiugʼa ginawa
nu. Pinagkasebudʼu su badan nu a mana manga pangangayamen
a pedsumbalin. 6 Sinugatʼu sa kawagib su ikelas a taw taman sa
inimatayan nu sa apia nia nin kaaden i dikena kanu nin ʼbpagatuan.
Su Katigkel enggu su Kasabal
7 Tembu sekanu a manga lusud ku sa tian, na pakatigkel kanu taman
kanu kambalingan nu Mapulu. l Nia nu ilay na su ʼbpangangawid a
pedtigkel kanu inawidan nilan. ʼBpangapan nilan i kapegkauma nu
ulan kanu inawidan nilan iganat sa kabpamula nilan lun taman sa
kasabpetʼilan kanu entu. 8 Na entu ba i ilingi nu na su katigkelʼilan
taman sa pakabagelʼu i manggiginawa nu ka mangagan den a benal su
kambalingan nu Mapulu.
9 Manga lusud ku sa tian, di nu ipembuku su pedʼu ka enggu di kanu
masugatʼa kawagib. Ilay nu, ka masupeg den a benal su ʼbpangukum
ka mana nan den sa bengawan na. 10 Nia nu ilingi na su kinatigkel
enggu kinadsabalʼu manga nabi kanu kabpangusiatʼilan sia kanu ingala
nu Kadenan a Mapulu. 11 Ilay nu, ngin den man i kapia nin kanu taw
a masabal. Na nakinegʼu bun su pantag kanu kinadsabalʼu Nabi Ayub
enggu katawan nu bun i mapia i naulianan nu entu a kasabalʼin. Ka
saben-sabenal man a su Kadenan a Mapulu na sangat a malat i nanamʼin
kanu taw enggu sangat a ikalimu nin.
12 Manga lusud ku sa tian, nia balapantag na da kanu a benal edsapa
magidsan pan i makalalagitʼu su sulega atawa ka su dunia. Edtalu nu
den i “Uway” amaika uway enggu “Dili” amaika dili, ka enggu kanu di
kukumen nu Kadenan. m
Yakub 5
Magi NT Final draft.indb 707 3/24/2021 2:52:35 PM
n 5:18 Mailay i nia sia kanu Ika-isa a Kitabʼu manga Datu 17 ayat 1 taman sa 24; 18 ayat 1 taman
sa 46.
708
Su Pangeni-ngeni nu Taw a Senep sa Atay i Saligʼin
13 Na apia entain sa lekanu i mukit sa kamalasayan na mangeni-ngeni
kanu Kadenan. Apia entain i ʼgkagalaw na edsengal sekanin sa
kapugi kanu Kadenan. 14 Na u aden sa lekanu i pedsakit na semupeg
kanu ʼgkangaunutan nu lumpukan nu ʼbpamaginugut ka enggu kanu
nilan makapangeni-ngeni enggu kadapenetan sa lana sia kanu ingala
nu Mapulu. 15 Ka su pangeni-ngeni nu taw a senep sa atay i saligʼin na
makapagkapia kanu taw a pedsakit taman sa pambalinganen nu Mapulu
su bagelʼu entu a pedsakit enggu ampunen nin pan su kabaladusan nin
amaika mindusa sekanin. 16 Tembu ba ipangumpaya nu su dusa nu kanu
uman i isa sa lekanu entu pan ka ipangeni-ngeni nu ka enggu kaulian
su sakitʼu, ka barakat su pangeni-ngeni nu ikelas a taw. 17 Mana bun su
Nabi Ilias a pagidsan tanu bun a manusia, na guna pangeni-ngeni sa di
mulan na nakatelu lagun enggu tenga na da ulan. 18 Na guna menem
pangeni-ngeni sa mulan na minulan taman sa namakaunga su manga
pamumulanen. n
19 Manga lusud ku sa tian, amaika aden sa lekanu i nakasibay den
kanu bantang enggu aden nakapatidtu lun, 20 na nia dait na katuntayan
nu taw a napatidtu kanu taw a baladusa i nakapalipuasʼin su entu a taw
kanu nanget a kapegkapitasʼin kanu Kadenan taman sa mapunas pan su
kabaladusan nin.
Wassalam
Yakub 5
Magi NT Final draft.indb 708 3/24/2021 2:52:36 PM
709
Ika-isa a Sulat'i Pitru
Magi NT Final draft.indb 709 3/24/2021 2:52:36 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Nia ba su Ika-isa a Sulatʼi Pitru a isa kanu sapulu enggu dua a pinamili
nu Isa al-Masih a sinugu nin. Simiun i inibedtu sa lekanin nu manga lukesʼin
ugaidʼa binedtuan sekanin nu Isa al-Masih sa Pitru a nia nin maena sa
basa a Grik na watu. Mabatia i nia sia kanu Mapia a Tutuma a Inisulatʼi
Mataya 16 ayat 16 taman sa 18 enggu sia kanu Mapia a Tutuma a Inisulatʼi
Yuhan 1 ayat 41 taman sa 42.
Su kinasulatʼi Pitru sa nia na lu natabu sa dalepa a Ruma sa kanu manga
lagun a 64 ulian nu kinapatay nu Isa al-Masih. Na lu pakatumpa su nia
a sulatʼin kanu manga pinamili nu Kadenan a ʼbpamaginugut sa lekanin
magidsan i Yahudi atawa ka dikena-Yahudi a pedtala sa kamalasayan a
nakapayapat kanu manga prubinsia a Puntus, Galasia, Kapadusia, Asia enggu
Bitinia. Na su nia a manga prubinsia na sakupʼu dalepa a Turkey sa saguna a
timpu.
Na nia kahanda ni Pitru sa kanu kinasulatʼin sa nia na asalʼa
makapagkabagelʼin su manggiginawa nu ʼbpamaginugut kanu Kadenan kanu
entu ba a manga dalepa sa apia nia nin kaaden i pedtala silan sa kamalasayan.
Inipatademʼi Pitru kanilan su Mapia a Tutuma pantag kanu Isa al-Masih a
su kinapatay nin, su kinambibiagʼin ʼbpaluman enggu su kambalingan nin
sia sa dunia a nia nin unga na inam. Na kagina ka maitu na dait a taliman
nilan atawa ka tigkelan nilan su kamalasayan a ʼgkangatala nilan sabap
kanu saligʼilan kanu Isa al-Masih kagina su Isa al-Masih na tinemala bun sa
kamalasayan. Na natalatantu a aden mapia a unga nin kanilan su kapedtala
nilan sa kamalasayan ka sia kanu kambalingan nu Isa al-Masih na makatalima
silan sa limu a da taman nin enggu makaampit silan kanu sigay a di pebpapas.
Inipatadem bun ni Pitru u ngin i dait a ula-ula nu ʼbpamaginugut kanu
Kadenan.
710
Magi NT Final draft.indb 710 3/24/2021 2:52:36 PM
711
a 1:1 sinugu Na nia nin maena na pinamili a masugu sa kapayapat kanu Mapia a Tutuma. Si Pitru
na isa kanu sapulu enggu dua a pinamili nu Isa al-Masih kanu b sia pan sekanin sa dunia. 1:2 sia makanggulalan kanu lugu nin Na nia nin maena na sia makanggulalan kanu kinapatay
nu Isa al-Masih na maampun taman sa mapunas su kabaladusan nu apia entain a semalig lun.
c Sekanin i nabaluy a kurban tanu sia kanu Kadenan. 1:3 Kadenan a Ama nu Mapulu tanu a su Isa al-Masih Na su Isa al-Masih na pedtawagen nin
sa Ama su Kadenan kagina ebpun mismu sekanin kanu Kadenan ka sekanin su Kalimatul Allah
enggu sekanin su pinadtaya a Tunggalʼu Kadenan. Madakel pan i kasabutan tanu makapantag
kanu Ama a su Kadenan sia kanu Maena nu Mangadalem a Kadtalu kanu Kitab a mailay kanu
kapupusan nu nia a kitab.
Su Salam 1 1 Salam sa lekanu. Saki si Pitru a sinugu a nu Isa al-Masih. Su nia a
sulat na san pakatumpa sa lekanu a manga pinamili nu Kadenan.
Na mana kanu man manga lapu a penggagalu bu sia sa dunia a
nakapayapat kanu manga prubinsia a Puntus, Galasia, Kapadusia,
Asia enggu Bitinia. 2 Na pigkahanda den man nu Ama tanu a su
Kadenan su kinapamili nin sa lekanu kanu paganay pan enggu inikelas
kanu sia nakanggulalan kanu Suti a Ruh. Na pinamili kanu nin asalʼa
makapaginugut kanu kanu Isa al-Masih ka enggu kanu maampun
sia makanggulalan kanu lugu nin. b
Na mamelapay san sa lekanu su da idsan nin a limu nu Kadenan
enggu su kalilintadʼin.
Su Natatalanged a Inam
3 Pugin su Kadenan a Ama nu Mapulu tanu a su Isa al-Masih c a
Kadenan nin bun. Na sabap kanu kasela na lat a nanamʼin sa lekitanu
na binaluy tanu nin a mana pimbata ʼbpaluman sia nakanggulalan kanu
kinambibiag ʼbpaluman nu Isa al-Masih tembu naaden sa lekitanu su
natatalanged a inam 4 sa kabpusakan tanu kanu ipebpusaka a di pegkalat,
dala tila nin enggu di pebpapas. Na inadil den su entu sa lekanu lu sa
sulega 5 enggu su kabarakatʼu Kadenan i pegkelung sa lekanu sia
makanggulalan kanu kapedsaligʼu gagalu na kabpagingapa nu kanu
kalipuasan a inadil den i kapayag lun sia kanu Gay a Mauli.
6 Na sangat a makagkagalaw sa lekanu su entu apia nasisita a temala
kanu gagalu sa manga kamalasayan sabap kanu embalang-balang a
bataluan. 7 Na matala nu su entu ka enggu maamad sa tidtu-tidtu su
kapedsaligʼu ka amaika apia su bulawan a pegkalat bun ka pedsayaban
1 Pitru 1
Magi NT Final draft.indb 711 3/24/2021 2:52:37 PM
712
d 1:16 Mailay i nia sia kanu Libitikus 19 ayat 2 sia kanu Kitab Taurat.
asalʼa mapagelin, na labi lawan den su kapedsaligʼu a balapantag
pan kumin sa bulawan a entu. Na su taw a maamad i tidtu-tidtu su
kapedsaligʼin na makatalima sa pugi enggu kabadtugan a ebpun kanu
Kadenan sia kanu kapayag kanu Isa al-Masih. 8 Na apia da nu sekanin
mailay na ipegkalimu nu sekanin enggu pedsaligan nu sekanin sa
apia di nu pamun sekanin ʼgkailay saguna. Tembu ʼbpamelapay kanu
atay nu su da idsan nin a kapegkagalaw 9 kagina ʼgkatalima nu den su
kalipuasan a unga nu kapedsaligʼu.
10 Na su entu a kalipuasan na dinalidip sa mapia nu manga nabi a
nakaalung kanu dala a entu idsan nin a limu nu Kadenan a inenggay
nin sa lekanu. 11 Na dinalidipʼilan sa mapia u panun i ukit enggu kanu i
timpu a kanggula kanu inipaalung kanilan nu Ruh nu Masih a pedtapid
kanilan makapantag kanu matala nu Masih a kamalasayan enggu su
kabadtug sa lekanin ulian nu entu. 12 Na inipayag kanu manga nabi i
dikena kanilan a kapianan su entu ka lekanu a kapianan. Na nakinegʼu
den man su makapantag kanu entu sia kanu manga taw a nangusiat
kanu Mapia a Tutuma sia nakanggulalan kanu Suti a Ruh a sinugu
ebpun sa sulega. Na apia su manga malaikat na pegkiugan nilan a benal
pedtuntay su makapantag kanu manga entu ba.
Su Ikelas a Kapaguyag-uyag
13 Na kagina ka maitu na adilʼu su ginawa nu sa kanggula nu kanu
apia ngin a kahanda nu Kadenan. Kumpen nu su ginawa nu enggu itagu
nu kanu atay nu su inam sa matalima nu su da idsan nin a limu nin a
inggay sa lekanu sia kanu kambalingan nu Isa al-Masih. 14 Na sabap
sa nabaluy kanu den a mamaginugut a wata nu Kadenan na di nu den
ʼbpagunuti su mawag a kiugʼa ginawa nu a mana kanu paganay a da
pan sabutʼu kanu Kadenan. 15 Ka nia nu den enggula na sia luyud kanu
kasuti nu Kadenan a namili sa lekanu na papagikelasʼu su ginawa nu
kanu langun nu galebekʼu. 16 Ka nia man nakadalem kanu kitab na “Nia
dait na suti kanu kagina saki na suti.” d
17 Na kagina ka su Kadenan a pedtawagen nu sa Ama ka sekanin
i ʼbpangukum kanu manusia sa matidtu sia luyud kanu ngin i
pinggalebekʼu uman i isa na dait a paguyag-uyag kanu sa aden
1 Pitru 1
Magi NT Final draft.indb 712 3/24/2021 2:52:37 PM
713
e 1:24-25 Mailay i nia sia kanu Kitab a Inisulatʼu Nabi Isayas 40 ayat 6 taman sa 8.
kapagadatʼin enggu aden gilekʼin sa lekanin gagalu na sia kanu pan
sa dunia. 18 Na ʼgkatawan nu bun man i dikena su pegkalat a manga
langun-taman a mana su bulawan atawa ka pilak i initebus sa lekanu
ebpun kanu uyag-uyag a da katagan nin a nakabpun pan kanu manga
kalukesan nu, 19 ka nia initebus sa lekanu na su sangat i kabalapantagʼin
a lugu nu Isa al-Masih. Na su Isa al-Masih na inibaratan sekanin sa
manguda a bili-bili a dala tila nin a inigkurban. 20 Na pinamili den man
sekanin nu Kadenan unan pan nu kinapangaden kanu dunia. Ugaidʼa
inipayag sekanin kanu nangauli den a nia a gay sabap sa lekanu a
kapianan. 21 Na sia nakanggulalan kanu Isa al-Masih na namedsalig
kanu kanu Kadenan a napambibiag sa lekanin ʼbpaluman enggu
minenggay lun sa kabadtugan ka enggu su kapedsaligʼu enggu su inamʼu
na sia kanu Kadenan.
22 Na saguna a naikelasʼu den su ginawa nu sia nakanggulalan kanu
kinapaginugutʼu kanu bantang na naaden den sa lekanu su senep sa atay
a kakalimu kanu suledʼu sa paginugut tembu makin nu papangiseg su
kagkakalimua nu sa senep sa atay. 23 Ka mana kanu den man pimbata
ʼbpaluman a dikena sia nakanggulalan kanu manusia a aden papatayan
nin ka sia nakanggulalan kanu dala papatayan nin enggu dala
kapegkadadagʼin a kadtalu nu Kadenan. 24 Ka mana bun su nakadalem
kanu kitab a
“Su langun man nu manusia na mana bun su manga utan
enggu su kabadtugan nin na mana bun su kapia
na palasʼu manga ulak.
Na su utan na pegkukulay
enggu su manga ulakʼin na mangalubpug
25 ugaidʼa su kadtalu nu Kadenan na di madadag taman sa taman.” e
Na su kadtalu nu Kadenan na entu ba su Mapia a Tutuma a inipangusiat
sa lekanu.
Su Bibiag a Watu enggu su Pinamili a manga Taw 2 1 Na kagina ka maitu na tagakʼu den su langun nu mawag a galebek
a mana su kasalimbut, su kabpamagigiling sa mapia, su kasekel
sa dikena mapia enggu su kapanila-tila kanu ped a taw. 2 Mana bun
1 Pitru 1 , 2
Magi NT Final draft.indb 713 3/24/2021 2:52:38 PM
714
f 2:5 manga edsiap-siapan nu walay Sia sa basa g a Grik na manga bibiag a watu. h 2:6 Mailay i nia sia kanu Kitab a Inisulatʼu Nabi Isayas 28 ayat 16. i 2:7 Ebpun i nia sia kanu Manga Sengal 118 ayat 22 sia kanu Kitab Zabur. 2:8 Mailay i nia sia kanu Kitab a Inisulatʼu Nabi Isayas 8 ayat 14 taman sa 15.
su wata a bagu ginememaw a sangat a ʼgkapangilay nin su gatasʼu
ina nin na maitu bun ba i kapaginagkay nu kanu bantang a kadtalu
nu Kadenan ka enggu mangiseg su kapedsaligʼu taman sa katalutup
kanu kalipuasan nu. 3 Ka nagedamʼu den man su kapianan nu
Mapulu.
4 Supeg kanu sa lekanin a inibaratan sa bibiag a watu, inikias sekanin
nu taw ugaidʼa pinamili sekanin nu Kadenan enggu sangat a balapantag
sekanin kanu Kadenan. 5 Na mana kanu man su manga edsiap-siapan
nu walay f a papedtindegen nu Kadenan a kagkalebenan nin ka enggu
kanu mabaluy a suti a ʼbpamangurban a ʼgkurban sa kapaguyag-uyag a
pakasuat kanu Kadenan sia makanggulalan kanu Isa al-Masih. 6 Ka nia
man nakadalem kanu kitab na
“Ilay nu, minetad aku sa watu kanu Zion,
a su pinamili ku a watu a balapantag a benal a udsadan.
Na apia entain i semalig sa lekanin na di makayaya.” g
7 Na su entu a watu na sangat i kabalapantagʼin sa lekanu a
ʼbpamaginugut. Ugaidʼa kanu manga taw a dikena ʼbpamaginugut na
natuman kanilan su nakadalem kanu kitab a
“Su watu a inendan nu manga panday
na entu bun ba i nabaluy a balapantag kanu langun nu
watu nu walay.” h
8 Na nakadalem bun kanu kitab i
“Su entu a masela a watu na kasiudan nu manga taw a
makapagebpa kanilan.” i
Na nasiudan nilan su entu a watu sabap sa da nilan paginuguti su
kadtalu nu Kadenan, saleta na entu bun ba i naadil a manggula nilan.
9 Ugaidʼa sekanu a ʼbpamaginugut na pinamili kanu a manga taw nin,
mana kanu balabansa a ʼbpamangurban enggu mana kanu bun bangsa
a sinuti nu Kadenan a iniumun sa lekanin ka enggu nu makapayag
su sangat i kapia nin a manga penggalebeken nu Kadenan. Sekanin i
nangenggat sa lekanu sa kaawa nu kanu kalibutengan asalʼa makalusud
kanu kanu sangat i kapia nin a kalinawagʼin.
1 Pitru 2
Magi NT Final draft.indb 714 3/24/2021 2:52:39 PM
715
10 Na kanu paganay na dikena kanu nin manga taw
ugaidʼa saguna na binaluy kanu nin den a manga taw nin.
Kanu paganay na dikena kanu nin linatan sa nanam
ugaidʼa saguna na linatan kanu nin den sa nanam.
Su Kapaguyag-uyagʼu Taw a Panunugun nu Kadenan
11 Manga lusud ku sa tian a papedtayan, mana tanu manga lapu a
penggagalu bu pegkakaleben sia sa dunia tembu ʼbpangenin ku sa
lekanu i tagakʼu den su manga mawag a kiugʼa ginawa nu a pakabinasa
sa lekanu. 12 Paguyag-uyag kanu sa matidtu labi den sia kanu manga
taw a dala pamun sabutʼin kanu Kadenan asalʼa mailay nilan su manga
mapia a penggalebeken nu apia nia nin kaaden i pedsenditan kanu nilan
pan sa manga mawag a galebekan. Na amaika maitu na mapugi nilan su
Kadenan kanu gay a kambalingan nin sia mangukum.
13 Na sia luyud kanu kapegkalilini nu sa mapugi su Mapulu na
pasakup kanu kanu ʼbpamegkamal kanu dalepa magidsan i sultan a
mapulu sa langun nu ʼbpamegkamal 14 atawa ka su manga gubilnadul
a sinugu nin sa kasiksa kanu manga taw a penggula sa dikena mapia
enggu pembadtug kanu manga taw a penggula menem sa mapia.
15 Ka kahanda man nu Kadenan i sia kanu kanggula nu sa mapia na
makapatelen nu su dala katagan nin a kangadtalu nu manga taw a
ʼgkangababal. 16 Paguyag-uyag kanu a mana su manga panunugun nu
Kadenan a aden baya-baya nin ugaidʼa di nu mumbal a dawa nu su
baya-baya nu a entu sa kanggalebekʼu sa dikena mapia. 17 Pagadati nu
su apia entain a taw enggu ikalimu nu su manga suledʼu sa paginugut.
Ikagilekʼu su Kadenan enggu pagadati nu su sultan.
18 Na sekanu a manga ulipen na paginuguti nu enggu pagadati
nu su mapulu nu, magidsan pan i pebpia-pianan kanu nilan atawa ka
dili. 19 Ka aden guna-guna nin sa lekanu amaika pedtigkelan nu su
manga mawag a papegkaidan sa lekanu a dikena wagib sabap bu sa
ʼgkalinian nu i masuatʼu su Kadenan. 20 Na da guna-guna nin su
kapedtigkelʼu amaika papegkasakitan kanu sabap sa penggula kanu sa
dikena mapia. Ugaidʼa amaika pedtala kanu sa kamalasayan sabap sa
kapenggula nu sa mapia na aden guna nin su kapedtigkelʼu ka pakasuat
kanu kanu Kadenan. 21 Ka nia ba i sabapʼin i kinaenggat sa lekanu sa
kapaguyag-uyag sa maitu ka enggu nu kailingan su Isa al-Masih a
1 Pitru 2
Magi NT Final draft.indb 715 3/24/2021 2:52:40 PM
716
j 2:22 Ebpun i nia sia kanu Kitab a I k nisulatʼu Nabi Isayas 53 ayat 9. 2:24 sabap man kanu manga pali nin na migkapia kanu Su pali sia a nalabit na nia nin
maena na su manga pali nu Isa al-Masih sa kanu kinatutuk lun kanu kayu a pinambalawaga
sabap kanu kinanggihadʼin kanu umulʼin. Mailay i nia sia kanu Kitab a Inisulatʼu Nabi Isayas
53 ayat 4 taman sa 6 enggu 11 taman sa 12.
nalasay sabap sa lekanu. Na su kinalasay nin a entu na nabaluy a
upaman sa lekanu.
22 “Dala man pinggula nin a kabaladusan
enggu dala linemiu kanu ngali nin a kabudtud.” j
23 Pinagkaya sekanin ugaidʼa da sekanin suli. Linasay sekanin ugaidʼa
da bun sekanin pamagigis sa kasuli nin. Ka inidedsa nin man su ginawa
nin kanu Kadenan a matidtu i kapangukumʼin. 24 Pinggumakedʼin
su manga kabaladusan tanu sia kanu kinatutuk lun kanu kayu a
pinambalawaga ka enggu tanu makatimbang i ginawa tanu sa minatay
tanu den sia kanu kabaladusan ka enggu tanu makapaguyag-uyag sa
ikelas. Ka sabap man kanu manga pali nin na migkapia kanu. k 25 Mana
kanu man bili-bili a natadin ugaidʼa saguna na nakambalingan den kanu
pedtuganul lun a su pedtiakap enggu su pedtutulu kanu ginawa nu.
Su Dait a Ula-ula nu ʼGkalumaya 3 1 Na maitu bun ba, su manga babay a aden kaluma nin, na
ibaba nu su ginawa nu kanu kaluma nu ka enggu amaika su
kaluma nu ka dikena pamun ʼbpaginugut kanu kadtalu nu Kadenan
na makapapaginugutʼu silan apia dikena kanu den pedtalu sabap
kanu ula-ula nu a ipebpagilay nu kanilan 2 kagina mailay nilan su
matulanged a kabpaguyag-uyagʼu enggu su gilekʼu kanu Kadenan. 3 Na
nia dait na su manisʼu na dikena sia kanu matakapala a ʼgkailay nu
taw a mana su kapebpalasʼu kanu bukʼu, su kapembulawan nu enggu
su kapembalegkasʼu sa mapia 4 ka nia dait a manisʼu na ebpun kanu
pamusungan nu a mana su kapia na ula-ula a di pegkelas enggu su
kalemekʼu palangay ka entu ba i balapantag a benal kanu adapan
nu Kadenan. 5 Na paganay na maitu ba man su ukitʼu manga babay
a ikelas a sia kanu Kadenan i inamʼilan ka su manisʼilan na sia kanu
kabpangalimbaba nilan kanu ginawa nilan kanu kaluma nilan 6 a mana
bun su Sara a pinaginugutan nin su kaluma nin a su Ibrahim taman
sa tinawagʼin pan sa mapulu nin. Na madtalu a manga muliataw kanu
1 Pitru 2 , 3
Magi NT Final draft.indb 716 3/24/2021 2:52:41 PM
717
l 3:10-12 Mailay i nia sia kanu Manga Sengal 34 ayat 12 taman sa 16 sia kanu Kitab Zabur.
den nu Sara amaika nia nu enggulan na u ngin i mapia enggu di kanu
magilek sa kanu apia ngin.
7 Na sekanu menem a manga mama, na sia kanu kapedtiwalay
nu na ʼbpia-piani nu su kaluma nu ka dikena nu silan pagidsan sa
kabagel. Pagadati nu silan ka isa bun silan a inenggan sa uyag-uyag
a da taman nin. Na amaika maitu na dala makaungen kanu manga
pangeni-ngeni nu.
Su Kamalasayan sabap kanu Kapenggula sa Mapia
8 Kagina ka maitu na nia dait na papagisa nu su itungan nu, tuntayi
nu su manggiginawa nu pedʼu, ʼgkakalimua kanu a mana bun edsusuled,
lati nu sa nanam su pedʼu enggu ibaba nu i ginawa nu. 9 Da kanu semuli
sa mawag kanu penggula sa lekanu sa mawag, di nu mapagkaya su
papegkaya sa lekanu ka makin nu ipangeni-ngeni i palihalan silan. Ka
entu ba i pinangenggatan sa lekanu a ukit a kapaguyag-uyag ka enggu
nu matalima su palihala. 10 Ka nia man nakadalem kanu kitab na
“Apia entain i malilini sa mapia a kapaguyag-uyag
enggu kagalaw
na nia dait na di edtalu sa mawag
enggu di embudtud.
11 Ka makin nin tagaken su mawag a galebek ka nia nin
enggulan na su ngin i mapia a galebek.
Paginapasen nin i kapaguyag-uyagʼin sa malilintad.
12 Ka pedtiakapan man nu Mapulu su manga taw a ikelas
enggu ʼbpakikinegen nin su manga pangeni-ngeni nilan
ugaidʼa su manga taw a penggula sa mawag na
pedtaligkudanan nu Mapulu.” l
13 Na dala man taw a enggula sa lekanu sa dikena mapia amaika nia
nu kalilinian enggula na u ngin i mapia. 14 Ugaidʼa amaika temala kanu
menem sa kamalasayan sabap kanu kapenggula nu sa mapia na ngin
den i kapia nin i entu sa lekanu. Na di nu bun ipegkagilek su apia ngin
a pakaidan nilan sa lekanu enggu di nu bun ʼbpelidui sa ginawa su entu.
15 Makin nia nu enggula na kilala nu sa senep sa atay sa su Isa al-Masih
na Mapulu nu enggu lalayun kanu adil sa kasumpatʼu sa kanu apia
1 Pitru 3
Magi NT Final draft.indb 717 3/24/2021 2:52:41 PM
718
m 3:19 Su nangabilanggu a ngiawa sia na di ʼgkasigulu u manusia a namamatay atawa ka su
aden bagelʼin a di ʼgkangailay.
entain a midsa sa lekanu pantag kanu inam a aden sa lekanu. 16 Ugaidʼa
sumpati nu silan sa aden kananaw nin enggu aden adatʼin. Talangedʼu
bun i dala andamʼu kanu ginawa nu ka enggu kayan su apia entain
a papegkawag kanu manga penggulan nu a mapia sabap sa nalusud
kanu kanu Isa al-Masih. 17 Ka nia menem tinemu i apia ʼgkalasay kanu
na sia kanu kapenggula nu sa mapia amaika menem ka su entu na
luyud kanu kahanda nu Kadenan kumin sa ʼgkalasay kanu sabap sa
kapenggula nu sa mawag.
18 Ka apia man su Masih na linasay bun sabap kanu manga kabaladusan
tanu. Dala a benal kabaladusan nin ugaidʼa minatay sabap sa lekitanu
a manga baladusa ka enggu tanu nin makapambalingan kanu Kadenan.
Na su entu a kinapatay nin na nakaisa bu nanggula. Inimatayan man
su badan nin ugaidʼa pinambibiag sekanin nu Suti a Ruh. 19 Na sia
nakanggulalan kanu entu a nanggula nin na pibpawangan nu Isa al-Masih
su nangabilanggu a ngiawa m ka aden inipayagʼin 20 kanu silan a entu a
sinemungkang kanu timpu a kabpagingapa nu Kadenan kanu kadtaubatʼu
manga taw gagalu nu kabpagumbalʼu Nabi Nuh kanu kapal. Ugaidʼa guna
makauma su kadalem na walu kataw bu i nalipuas kanu ig. 21 Na su ig
a entu na inibaratan kanu salawat a napalipuas sa lekanu saguna. Na su
entu na dikena kapenggagas kanu maledsikʼu badan tanu ka tanda i entu
sa inipangeni-ngeni tanu kanu Kadenan i limpiun nin su atay tanu. Na
nalipuas tanu kanu entu a salawat sia nakanggulalan kanu kinambibiag
ʼbpaluman nu Isa al-Masih. 22 Na lu den sekanin saguna sa sulega
a ʼbpagagayan kanu kawanan nu Kadenan a pedsugiud pan sa lekanin
su manga malaikat enggu su langun nu aden kamalʼin enggu bagelʼin.
Su Taw a ʼGkasaligan kanu Kapegkagaga a Inenggay nu Kadenan 4 1 Na kagina ka su Isa al-Masih na minukit bun sa kamalasayan
na nia dait na maitu tanu bun ba, adil tanu bun sa katalima tanu
kanu kamalasayan. Kagina su taw a tinalima nin su kamalasayan
na abungan nin i kambaladusa. 2 Ka di nin den ʼbpagunutan su
kamamanusiay a kiugʼa ginawa nin ka nia nin den ʼbpagunutan na
su kahanda nu Kadenan gagalu na sia pan sekanin sa dunia. 3 Na
1 Pitru 3 , 4
Magi NT Final draft.indb 718 3/24/2021 2:52:42 PM
719
nangasasangan den man i manga kutika a naibpedʼu kanu nangaipus
a timpu sa kinanggalebekʼu kanu manga galebekan a mana su
penggalebeken nu manga taw a dala sabutʼin kanu Kadenan a mana su
kamustakilan a galebek, su kanguda na ginawa, su kapendalangutan,
su subela a kapenggalaw-galaw enggu su kapedsimba sa balahala a
sungkang a benal kanu Kadenan. 4 Na ʼgkagaip su entu a manga taw
kagina di kanu den ʼbpagigiamung kanilan kanu mawag a entu a manga
galebekan nilan tembu pedtalu-taluan kanu nilan sa dikena mapia.
5 Ugaidʼa mauma nilan bun i entu sia kanu adapan nu Kadenan a adil den
a benal sa kakukumʼin kanu langun nu taw, magidsan pan i minatay
den enggu bibiag pamun. 6 Ka namba man i sabapʼin i inipangusiat su
Mapia a Tutuma apia kanu manga taw a minatay den ka enggu apia
minatay den su badan nilan sabap kanu kinakukumʼu Kadenan sa kanu
kabaladusan nilan na makapaguyag-uyag pamun su ngiawa nilan a
mana bun su da taman nin a kabpaguyag-uyagʼu Kadenan.
7 Na kagina ka mangagan den ʼgkauma su kapegkapupus kanu
langun-langun na nia dait na pakapia nu su kapamagitungʼu enggu
kumpen nu su ginawa nu ka enggu kanu makapangeni-ngeni. 8 Na
nia masela sa entu na ʼgkakalimua kanu sa senep sa atay kagina su
kakalimu na magaga nin man sa mamakapagampuna su taw, apia
ngin pan i kadakelʼa kabaladusan nu uman i isa. 9 Na taliman na uman
i isa kanu walay nin su pedʼin sa maluwag kanu ginawa nin. 10 Na
uman i isa na inenggan sa kapegkagaga. Na usalʼu su entu sa
kadtabangʼu kanu pedʼu a mana bun su taw a kasaligan sa mapia
kanu embalang-balang a kapegkagaga a inenggay nu Kadenan. 11 Na apia
entain i inenggan sa kapegkagaga sa kadtalu-talu sa mapia na nia dait
na su edtalun nin na sia luyud kanu kadtalu nu Kadenan. Na apia entain
menem i inenggan sa kapegkagaga sa kadtabangʼin sia kanu galebekan
kanu Kadenan na enggulan nin su entu sia luyud kanu bagel a inenggay
sa lekanin nu Kadenan. Na amaika maitu na kanu langun nu penggulan
nu na mapugi su Kadenan sia makanggulalan kanu Isa al-Masih. Na
lekanin su langun nu pugi enggu kabarakat taman sa taman. Amin.
Su Kapedtigkel kanu Kamalasayan
12 Manga lusud ku sa tian a papedtayan, di nu ʼgkagaipi su manga
mapasang a batalu a ʼgkangatala nu saguna a mana nia nu lun
1 Pitru 4
Magi NT Final draft.indb 719 3/24/2021 2:52:42 PM
n 4:18 Mailay su nia sia kanu Palibasan 11 ayat 31 sia kanu Kitab Zabur.
720
kapegkailay na dikena ʼgkadsalilidan. 13 Ka nia pan dait na ikagalaw
nu su entu kagina pakaampit kanu kanu kamalasayan nu Isa al-Masih
enggu labi a magalaw kanu amaika ipayag den su sigay nin. 14 Na
ngin den man i kapia nin sa lekanu amaika papegkayan kanu sabap sa
ʼbpaginugut kanu kanu Isa al-Masih ka su Ruh a barakat a su Ruh nu
Kadenan na san sa lekanu. 15 Na apia papegkapasangan kanu na dikena
sabap sa minimatay kanu, nanegkaw kanu, minggula kanu sa mawag
atawa ka linusudan nu su uyag-uyagʼu ped a taw, 16 ka papegkapasangan
kanu sabap sa ʼbpaginugut kanu kanu Isa al-Masih, na di nu a benal
ipegkaya su entu ka makin nu pugi su Kadenan kagina nalusud kanu
kanu Isa al-Masih. 17 Ka nauma den man su timpu a kakukumʼu
Kadenan. Na su kukuman a entu na sia lemudsu sa lekitanu. Na amaika
su kukuman nin a nia ka mapasang sa lekitanu na labi lawan den i
kapasangʼin kanu manga taw a di pedtalima kanu Mapia a Tutuma a
ebpun kanu Kadenan. 18 Na mana bun man su nakadalem kanu kitab a
“Amaika apia su ikelas a manga taw ka dikena
malemu i kalipuasʼilan
na labi lawan den kanu manga taw a pembaladusa
enggu di pedtalima kanu Kadenan.” n
19 Kagina ka maitu na sekanu a pedtala sa kamalasayan sia luyud kanu
kahanda nu Kadenan na papanalusʼu su kapenggalebekʼu sa mapia.
Idedsa nu su ginawa nu kanu Kadenan a nangaden ka di man sekanin
mapadapat.
Su Kapedtuganul kanu manga Bili-bili nu Kadenan 5 1 Na aden bun ʼbpangenin ku sa lekanu a ʼgkangaunutan. Ka saki
a pagidsan nu a ʼgkaunutan a nakadsaksi kanu kamalasayan nu
Isa al-Masih enggu makaampit kanu sigay nin kanu timpu a kapayag
lun na ʼbpangenin ku sa lekanu i 2 tuganulʼu sa mapia su iniupaman
sa manga bili-bili nu Kadenan a su ʼbpamaginugut a inisalig sa lekanu.
Tuganulʼu silan sa dikena bu sabap sa entu ba i nakasangan sa lekanu
a galebekan ka enggula nu su entu sa maluwag sa ginawa nu a mana
bun su kahanda nu Kadenan. Tuganulʼu silan sa dikena sabap sa aden
ʼgkapantiali nu lun ka senep sa atay a kapedtuganul. 3 Di nu pebpapului
1 Pitru 4 , 5
Magi NT Final draft.indb 720 3/24/2021 2:52:43 PM
o 5:5 Ebpun i nia sia kanu Palibasan 3 ayat 34 sia kanu Kitab Zabur.
721
su inisalig sa lekanu sa katuganulʼu lun ka nia dait na mabaluy kanu a
upaman kanilan. 4 Na amaika ipayag den su mapulu nu patutuganul
sa bili-bili na makatalima kanu sa balas a mana su kaampit kanu sigay
a di pebpapas.
5 Na sekanu menem a manganguda, na paginuguti nu su mangatua
sa lekanu. Ipangalimbaba na uman i isa i ginawa nin kanu pedʼin ka nia
man nakadalem kanu kitab na
“Tabangan nu Kadenan su taw a ibaba nin i ginawa nin
ugaidʼa sungkang sekanin kanu taw a ipulu
nin i ginawa nin.” o
6 Kagina ka maitu na ibaba nu su ginawa nu sia kanu kandatu nu
Kadenan a barakat ka enggu sia kanu kauma nu timpu a initandu nin na
ipulu kanu nin. 7 Na su langun na pakalidu kanu manggiginawa nu na
idedsa nu kanu Kadenan kagina balapantag kanu man sa lekanin.
8 Na kumpen nu su ginawa nu enggu tatap kanu edsipat kagina su
kuntela nu a su Saitan na mana alimaw a pedsasaligid ka ʼbpangilay
sa ʼgkasakabʼin. 9 Na atui nu sekanin sa ukit a kapakabagelʼu kanu
tindegʼu sa kasalig. Ka dikena bu man sekanu i pedtala sa kamalasayan
ka apia su manga suledʼu sa paginugut kanu embala-bala sa dunia
na pedtala bun silan sa kamalasayan. 10 Ugaidʼa ulian nu kapedtala
nu sa kamalasayan sa mangagan bu na su Kadenan a ʼgkabpunan nu
dala idsan nin a limu a nangenggat sa lekanu sa kaampitʼu kanu dala
kapegkapupusʼin a sigay nin sia kanu kinaisa nu kanu Isa al-Masih
na sekanin i mapadtindeg sa lekanu ʼbpaluman enggu mapagkabagel
kanu saligʼu ka enggu di kanu magkeleng-keleng taman sa sekanin i
temalutup kanu uyag-uyagʼu. 11 Sa lekanin su tidtu-tidtu a kabarakat
taman sa taman, Amin.
Su Mauli a Salam
12 Sia kanu tabangʼi Silbanus a kasaligan a suled sa paginugut na
nakasulat ku su mababa bu a nia a sulat sa lekanu ka nia ku kalinian na
makapagkabagel ku i manggiginawa nu enggu makapailay ku sa lekanu
su tidtu-tidtu a kapegkalimu nu Kadenan tembu pakabagelʼu i tindegʼu
sia kanu limu nin.
1 Pitru 5
Magi NT Final draft.indb 721 3/24/2021 2:52:44 PM
722
13 Na pedsalamen kanu nu ʼbpamaginugut sia sa dalepa a Babilunia
a pagidsan nu bun a pinamili nu Kadenan. Pedsalamen kanu bun ni
Markus a timbang a wata ku. 14 Na salamen na uman i isa su pedʼin sia
luyud kanu kapegkakalimua nu.
San sa lekanu su kalilintad a nalusud kanu Isa al-Masih.
Wassalam
1 Pitru 5
Magi NT Final draft.indb 722 3/24/2021 2:52:45 PM
723
Ikadua a Sulat'i Pitru
Magi NT Final draft.indb 723 3/24/2021 2:52:45 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Nia ba su Ikadua a Sulatʼi Pitru a isa kanu sapulu enggu dua a pinamili nu
Isa al-Masih a sinugu nin. Simiun i inibedtu sa lekanin nu manga lukesʼin
ugaidʼa binedtuan sekanin nu Isa al-Masih sa Pitru a nia nin maena sa basa a
Grik na watu. Su kinasulatʼi Pitru sa nia na lu natabu sa dalepa a Ruma enggu
lu pakatumpa kanu manga taw a nakatalima bun kanu balapantag a salig a
mana bun su salig a natalima ni Pitru enggu su manga pedʼin a pinamili nu Isa
al-Masih a sinugu.
Nia kahanda ni Pitru kanu kinasulatʼin sa nia na papegkabagelen nin
su manggiginawa nu ʼbpamaginugut sa papanalusen nilan su bantang a
natuntayan nilan sa aden katigkelʼin taman sa maguyag-uyag silan sa matidtu
a pakasuat kanu Kadenan. Na pabpagingaten nin bun silan kanu manga taw a
ʼbpamamandu sa di pakatidtu asalʼa di silan madtatanggitʼu pamakasibay a
panduan nilan a sabapan na pakandua-dua kanilan kanu bantang a natuntayan
nilan taman sa makapaawa kanilan kanu mapia den a ʼgkatamanan nilan. Na
nia kiugʼi Pitru na unan nu kapatay nin na makapatademʼin kanilan sa mapia
su nalabitʼin a manga panduan makapantag sa kapaguyag-uyag sa mapia sia
luyud kanu manga bantang a natuntayan nilan pantag kanu Isa al-Masih ka
enggu silan makaampit kanu kaikelasan nin.
724
Magi NT Final draft.indb 724 3/24/2021 2:52:46 PM
725
a 1:1 sinugu Na nia nin maena na pinamili a masugu sa kapayapat kanu Mapia a Tutuma.
Si Simiun Pitru na isa kanu sapulu enggu dua a pinamili nu Isa al-Masih kanu sia pan sekanin
sa dunia.
Su Salam 1 1 Salam sa lekanu. Saki si Simiun Pitru a ulipen nu Isa al-Masih
enggu sinugu a nin.
Su nia a sulat na san pakatumpa sa lekanu a namakatalima kanu
balapantag a salig a mana bun su natalima nami sia nakanggulalan
kanu katidtu nu Kadenan enggu ʼbpamelipuas sa lekitanu a su Isa
al-Masih.
2 Na mamelapay bun san sa lekanu su da idsan nin a limu nu
Kadenan enggu kalilintad sabap kanu kapegkatuntay nu pantag
kanu Kadenan enggu kanu Mapulu tanu a su Isa al-Masih.
Su Dait a Ula-ula nu Taw a ʼBpaginugut kanu Isa al-Masih
3 Su Kadenan i minenggay sa lekitanu kanu nasisita tanu sa
kapaguyag-uyag a pakasuat sa lekanin sia nakanggulalan kanu
kabarakatʼin. Na natalima tanu su entu sia nakanggulalan kanu
kapegkakilala tanu sa lekanin a namili sa lekitanu sa kapaginugut sia
luyud kanu kabadtugan nin enggu kapianan nin. 4 Sabap kanu manga
entu na inenggay nin sa lekitanu su balapantag enggu sangat i kapia nin
a manga pasadʼin asalʼa sia makanggulalan kanu entu a manga pasadʼin
na malepas tanu kanu kamustakilan a galebek sia sa dunia a unga nu
mawag a kiugʼa ginawa ka enggu tanu makaampit kanu kaikelasan nin.
5 Entu bun ba i sabapʼin i dait a paginapasʼu a benal i makaunutʼu sia
kanu kapaginugutʼu su kapia na ula-ula a su ula-ula a aden katuntay nin,
6 su katuntay a aden kakumpen sa ginawa, su kakumpen sa ginawa a
aden kasabalʼin, su kasabal a unut su kapaguyag-uyag a pakasuat kanu
Kadenan 7 a su kapaguyag-uyag a aden limu nin kanu suled sa paginugut
taman den kanu langun nu taw. 8 Na amaika ka aden sa lekanu su
langun nu entu taman sa ʼbpangiseg pan su entu na mimbalaguna
enggu minunga su kapegkakilala nu kanu Mapulu tanu a su Isa al-Masih.
9 Ugaidʼa apia entain menem i dala sa lekanin su entu a manga ula-ula
na timbang a pisek sekanin atawa ka di makailay sa mawatan enggu
2 Pitru 1
Magi NT Final draft.indb 725 3/24/2021 2:52:46 PM
726
b 1:17 Su Tunggal a wata sia na su Isa al-Masih. Nia sabap a kinagelal lun sa Tunggalʼu Kadenan
na kagina ebpun mismu sekanin kanu Kadenan sia nakanggulalan kanu Suti a Ruh nu Kadenan.
Madakel pan i kasabutan tanu makapantag kanu Tunggalʼu Kadenan sia kanu Maena nu
Mangadalem a Kadtalu kanu Kitab a mailay k c anu kapupusan nu nia a kitab. 1:18 Mabatia su nia sia kanu Mapia a Tutuma a Inisulatʼi Mataya 17 ayat 1 taman sa 5 enggu
sia kanu Mapia a Tutuma a Inisulatʼi Markus 9 ayat 2 taman sa 8. Mabatia bun su nia sia kanu
Mapia a Tutuma a Inisulatʼi Luk 9 ayat 28 taman sa 36 sia kanu Kitab Injil.
nalipatanan nin su kinaikelas sa lekanin nu Kadenan kanu nangaipus a
kabaladusan nin.
10 Kagina ka maitu manga lusud ku sa tian, na paginapasʼu su
kanggula nu kanu manga pidtalu ku a entu sa lekanu ka enggu maamad
sa lekanu i saben-sabenal a inenggat kanu nu Kadenan enggu pinamili
kanu nin sa kapaginugut sa lekanin. Ka amaika maitu na di makasibay
su saligʼu 11 ka nia pan mula na matalima kanu sa mapia a aden kagalaw
nin kanu kaludepʼu kanu da taman nin a kapendatu nu Mapulu tanu a
su Isa al-Masih a ʼbpamelipuas.
12 Tembu nia ku kahanda na lalayun ku ipatadem sa lekanu su langun
nu entu apia nia nin kaaden i ʼgkatawan nu den su entu enggu mabagel
den su saligʼu kanu bantang a natalima nu. 13 Ka sia sa laki, na dait
man a ipatadem ku i entu sa lekanu gagalu na sia aku pan sa dunia ka
enggu di nu kalipatanan. 14 Ka ʼgkatawan ku den man i mangagan den
mapupus su kutika ku sia sa dunia ka inipayag den i entu sa laki nu
Mapulu tanu a su Isa al-Masih. 15 Na namba i sabapʼin i kabpaginapas
ku a benal penggula sa kapatadem ku sa lekanu kanu langun nu entu ka
enggu di nu kalipatanan apia madala aku den.
Su Nakadsaksi kanu Sigay nu Isa al-Masih
16 Na su kinapangusiatʼami sa lekanu pantag kanu kabarakatʼu Isa
al-Masih enggu su kambalingan nin na dikena nami i entu pinangua
bu kanu pinangumbayan bu a mapia a tudtulan ka sekami demun i
matakapala a nakailay kanu sigay nin. 17 Ka binadtug man sekanin
nu Ama nin a su Kadenan a sangat a pembadtugen sa kanu kinapailay
nin kanu sigay nu Isa al-Masih sa kanu kinadtalu nin sa “Nia ba su
Tunggal a wata b ku a pinadtaya enggu sangat a ʼgkasuatan ku.” 18 Na
saben-sabenal a nakinegʼami demun su entu a suala a ebpun sa sulega
sa kanu lu kami kanu suti a palaw nu Kadenan a kapedʼami su Isa
al-Masih. c
2 Pitru 1
Magi NT Final draft.indb 726 3/24/2021 2:52:47 PM
727
d 1:19 Na sabap sa entu na labi a naamadʼami i benal su naalungʼu manga nabi pantag kanu
Isa al-Masih. Nia kapegkasabutʼu manga ped a alim na Na liu sa entu na ʼgkatatalangedʼami i
benal su naalungʼu manga nabi pantag kanu Isa al-Masih.
19 Na sabap sa entu na labi a naamadʼami i benal su naalungʼu
manga nabi pantag kanu Isa al-Masih. d Tembu dait a pakikinegʼu su
ipebpayagʼu manga nabi ka mana bun i nia palitan a pakatayaw kanu
malibuteng taman sa kauma nu Isa al-Masih. Na mana bun man sekanin
su bitun a pedsebang kanu ʼgkatibuas a pakatayaw kanu pamusungan
nu. 20 Nia masela na tuntayi nu sa mapia i dala man inisulatʼu manga
nabi kanu kitab a ebpun bu sa kanilan a katuntay. 21 Kagina langun man
nu inipayagʼu manga nabi na dikena ebpun kanu manusia ka ebpun
kanu Suti a Ruh a pedtutulu kanu manga taw a pebpayag kanu kadtalu
nu Kadenan.
Su ʼBpamamandu sa dikena Pakatidtu 2 1 Ugaidʼa aden bun manga ʼbpenabi-nabi a namembuat paganay
lu kanu manga taw a Israil. Na maitu bun ba i manggula san sa
lekanu, embubuat bun san sa lekanu su ʼbpamamandu sa di pakatidtu
enggu ibpamandu nilan su entu sa di ʼgkasipatan a pakabinasa kanu
saligʼu apia entain a munut kanilan. Na pakakiasʼilan su Mapulu a
tinemebus kanilan. Ugaidʼa sabap sa entu na mangagan makatingguma
kanilan su kabinasan. 2 Na madakel bun i pakapaunutʼilan kanu ukit a
uyag-uyagʼilan a kamustakilan. Na sabap sa kanilan na ʼgkapanila-tilan
su panduan pantag kanu Isa al-Masih. 3 Na sabap man kanu di
nilan kasukul na ʼgkadsalimbut kanu nilan sa ukit a kapia na
kabpamandu nilan asalʼa kapantialian kanu nilan. Na nauget den
man naadil su kasiksan nilan enggu natatalanged a manggula su
entu a kabinasan nilan.
4 Ka apia man su manga malaikat na dala lasama nu Kadenan kanu
kinandusa nilan ka inidtugʼin silan lu kanu kalut a nangilem-kilem
i kalibutengʼin a lu sa naraka a sinangkalian taman kanu gay a
kakukumʼin kanilan. 5 Dala bun lasama nu Kadenan su manga taw kanu
paganay sabap kanu kapembaladusa nilan ka inimatayan nin silan sa
ukit a kinapadsanaw nin kanu dunia. Nia nin bu inilipuas na su Nabi
Nuh a nangusiat pantag kanu kapaguyag-uyag sa matidtu enggu su pitu
2 Pitru 1 , 2
Magi NT Final draft.indb 727 3/24/2021 2:52:48 PM
728
e 2:5 Mailay i nia sia kanu Manga Awal 6 taman s f a 8 sia kanu Kitab Taurat. 2:7 Mailay i nia sia kanu Manga Awal 19 ayat 12 taman sa 29 sia kanu Kitab Taurat.
kataw a tagapeda nin. e 6 Siniksa bun nu Kadenan su siudad a Sudum
enggu Gumura sa ukit a kinagepulʼin lun asalʼa makapailay nin u ngin
i manggula nu taw a pedsungkang sa lekanin. 7 Na nia bu inilipuas
lu nu Kadenan na su matidtu a taw a si Lut a sangat a nabulibug i
ginawa nin kanu kamustakilan a kabpaguyag-uyagʼu manga taw kanu
entu a timpu. f 8 Ka gagalu nu kapegkaleben nin lu na uman-uman
gay na sangat a papegkapasang kanu ginawa nin su kapegkailay nin
enggu kapegkakinegʼin kanu kamustakilan a galebekʼu manga taw lu.
9 Na ʼgkailay lu ba i su Kadenan a Mapulu na katawan nin u panun i
kapalipuasʼin kanu manga taw a matidtu sia kanu apia ngin a bataluan
enggu katawan nin bun u panun i kasiksa nin kanu manga taw a
pedsungkang sa lekanin sia kanu gay a kakukumʼin kanilan, 10 labi
lawan den su manga taw a nia nilan ʼbpagunutan na su pakagiabu a
kiugʼu ginawa nilan enggu dikena nilan ibpamamantag su apia entain
a pegkamal kanilan.
Mangasandag silan enggu mangategas i ulu nilan ka apia su
manga barakat a inaden kanu kawang-kawangan na dala gilekʼilan
lun sa kapedtalu-talu nilan lun sa sakutu. 11 Inunta na apia su manga
malaikat a labi a masela enggu mabagel i ʼgkagaga nin na dikena
silan pedtalu-talu sa sakutu kanu entu sia kanu adapan nu Kadenan
a Mapulu. 12 Ugaidʼa su ʼbpamamandu sa di pakatidtu na pedtalu-talu
silan sa sakutu kanu apia dala sabutʼilan lun. Nia nilan kalagidan na
binatang a dala itungan nin a nia nin bu ʼbpagunutan na u ngin i sia
kanu ginawa nin. Pinamipis bu silan ka enggu masumbali. Na binasan
man silan a mana kanu manga binatang a entu 13 kagina u ngin man
i pinggula nilan a mawag kanu pedʼilan na entu bun ba i embalingan
kanilan. Na sia kanilan na pakagalaw den a benal i kanggula nilan
sa kamustakilan a kiugʼa ginawa sa apia kanu ʼgkatitimpuan na
malamag. Na mana silan budseng a pakabudseng sa lekanu. Masela a
benal a kayayan silan sa lekanu ka mapia gaid i kabpagigiamungʼilan
ʼbpamegkan sa lekanu ugaidʼa su kapenggula nilan sa kamustakilan
a galebek na papedtalusen nilan bun. 14 Na su manga mata nilan na
napenu na katakiuga. Da den pinda na kapembaladusa nilan taman sa
2 Pitru 2
Magi NT Final draft.indb 728 3/24/2021 2:52:49 PM
729
g 2:16 Mailay i nia sia kanu Manga Bilangan 22 ayat 1 taman sa h 41 sia kanu Kitab Taurat. 2:22 Mailay i nia sia kanu Palibasan 26 ayat 11 sia kanu Kitab Zabur.
ʼgkaakatʼilan su manga malubay pamun i saligʼin sa kapenggula
sa entu. Binibitʼilan i ginawa nilan sa di kasukul. Na sabap sa entu
na tiuban silan nu Kadenan! 15 Na tinagakʼilan su matidtu a lalan
taman sa nakasibay den silan ka nia nilan inunutan na su pinggula ni
Balaam a wata ni Biur a malilini sa kakua nin sa pantiali sa dikena
mapia a ukit. 16 Ugaidʼa nadaway sekanin kanu dikena a entu mapia
a galebekʼin. Ka su kimar a dikena pakadtalu na nakadtalu sa mana
bun suala nu taw ka sinapalan nin su entu a nabi kanu kababalan a
galebekʼin. g
17 Na su ʼbpamamandu a entu sa dikena pakatidtu na mana silan
bualan a da den pedtuga lun a ig enggu mana silan gabun a pakasedseg
bu na mabagel a sambel. Na inidtatalama den man kanilan nu Kadenan
su kalut a nangilem-kilem a kaidtugan kanilan. 18 Ka ʼbpemamasela man
gaid silan ugaidʼa dala katagan nin i kangadtalu nilan. Ibpamamandu
nilan i dikena mawag i kaunut kanu kamustakilan a kiugʼu ginawa.
ʼGkaakatʼilan kanu entu a galebekʼilan su manga taw a bagu pamun i
kinataligkudʼilan kanu uyag-uyagʼilan a pakasibay. 19 Ipebpasadʼilan
kanu manga taw su kambaya-baya inunta na silan mismu na ulipen
nu dikena mapia a galebekan a pakabinasa kanilan. Kagina su taw na
ulipen nu apia ngin a pakakumpen kanu ginawa nin. 20 Na amaika su
taw a tinemaligkud den kanu kamustakilan a galebekʼin sia sa dunia
sia nakanggulalan kanu kinatuntay nin pantag kanu Mapulu tanu a su
Isa al-Masih a ʼbpamelipuas ka mimbalingan menem su kamustakilan
a entu a galebekʼin taman sa naulipen sekanin nu entu, na labi i
kapasangʼu katamanan nin kumin kanu danden a natamanan nin. 21 Nia
pan tinemu i dala nin den matun su lalan a kapaguyag-uyag sa matidtu
kumin sa natun nin ugaidʼa nia mauli lun na tinaligkudan nin bun su
manga suti a kasuguan nu Kadenan a nakapamandu lun. 22 Na natuman
sa lekanin su palibasan a
“Su asu na ken nin ʼbpaluman su uta nin,” h
enggu,
“Su taw sa lupa na apia ngin i kapaigu lun na edtuna
bun embalingan.”
2 Pitru 2
Magi NT Final draft.indb 729 3/24/2021 2:52:49 PM
i 3:4 Su nin sia na su Isa al-Masih.
730
Su Pasad a Kambalingan nu Mapulu a su Isa al-Masih 3 1 Manga lusud ku sa tian a papedtayan, nia den ba i ikadua a
kapedsulat ku sa lekanu. Na kanu manga sulat ku a nia sa lekanu
na ʼbpaginapasen ku a benal i masekat ku sekanu sa kapagitungʼu sa
mapia ka enggu sia makanggulalan kanu nia a manga patadem ku 2 na
di nu kalipatanan su manga kadtalu nu suti a manga nabi kanu paganay
enggu su manga kasuguan a inenggay nu Mapulu a ʼbpamelipuas sia
nakanggulalan kanu manga sinugu nin san sa lekanu. 3 Na nia masela
sa entu, na dait a kasabutan nu i sia kanu manga mangauli den a gay na
mamembuat su manga taw a mategel edsudi a nia nilan bu unutan na su
kamustakilan a kiugʼa ginawa nilan. Na edsudian kanu nilan 4 sa nia nilan
edtalun na “Endaw den su inibpasadʼin a kambalingan nin? i Namamatay
den su manga kalukesan tanu na da bun sekanin makambalingan. Na
maya bun ba su dunia iganat sa kinapangaden lun, da bun nasalin lun!”
5 Na pedtibaban nilan bun i di nilan kapegkalendem sa naaden su langit
sia nakanggulalan kanu kadtalu nu Kadenan. Maitu bun su lupa sa ukit
a kinapambuatʼin lun kanu ig. 6 Na sia bun nakanggulalan kanu ig na
bininasa nin su dunia sa ukit a kinadegan. 7 Na maitu bun ba, sia bun
makanggulalan kanu kadtalu nin na pakapananalus su sagugunay a
langit enggu lupa taman sa kanu kauma nu gay a initandu nin a
kabinasa nin lun sa apuy. Na manggula su entu kanu timpu a kakukumʼin
sa kasiksa nin kanu manga taw a pedsungkang sa lekanin a Kadenan.
8 Ugaidʼa nia nu ʼgkakalendem manga lusud ku sa tian a papedtayan,
na sia kanu Kadenan a Mapulu na su sangibu lagun na pagidsan nu
salagun bu enggu maitu bun ba su salagun na pagidsan bun nu sangibu
lagun. 9 Na su Kadenan man a Mapulu na dikena nin ipedtalipenda su
katuman nin kanu manga inibpasadʼin, dikena mana su ʼgkapagitungʼu
ped a ipedtalipenda nin kun ugaidʼa nia nin kabantang na pedtigkelan
kanu nin kagina nia nin kalilinian na dala isa bu a masiksa ka
makadtaubat langun. 10 Ugaidʼa su kambalingan nu Mapulu a su
Isa al-Masih na mana bun su tanegkawn a di ʼgkatekawan u kanu i
kauma nin. Na kanu entu ba na malangiap su langit a salenganen na
sangat i katanugʼin a uni. Na su langun nu sia sa kawang-kawangan
2 Pitru 3
Magi NT Final draft.indb 730 3/24/2021 2:52:50 PM
731
na maibped-ibped matutung. Entu pan ka su langun nu galebek sia sa
liwawaw na dunia na makapayag den.
11 Na amaika maitu sa maitu ba i manggula-ula nu langun-langun, na
dait a benal a maguyag-uyag kanu sa matidtu a makasuat kanu Kadenan
12 gagalu na kabpagingapa nu kanu kambalingan nu Masih kanu gay a
inadilʼu Kadenan enggu enggula nu u endaw i taman a magaga nu sa
kagkalengkasʼu kauma nu Masih. Na kanu entu ba a gay na binasan
den sa apuy su langit enggu matunagʼu kayaw nu apuy su langun nu
nakadalem lun. 13 Ugaidʼa sekitanu, na ʼbpagangatan tanu su bagu a
langit enggu lupa a nia lun den endatu na su kaikelasan a mana bun su
inibpasadʼin.
Su Mauli a Papata
14 Kagina ka maitu manga lusud ku sa tian a papedtayan, na gagalu nu
kabpagingapa nu kanu entu na paginapasʼu a benal i makapaguyag-uyag
kanu sa ikelas enggu dala tila nin ka enggu malilintad su uyag-uyagʼu sa
lekanin. 15 Na nia nu ʼgkakalendem na su di babaya kapembalingan nu
Mapulu na asalʼa makadtaubat pan su taw ka enggu malipuas a mana bun
su inisulat sa lekanu nu papedtayan tanu a lusud tanu sa tian sa paginugut
a si Bulus sia nakanggulalan kanu ilemu a inenggay lun nu Kadenan.
16 Na nalabitʼin bun su entu kanu langun nu sulatʼin. Ugaidʼa aden ped
kanu dalemʼu manga sulatʼin i malegen pedtuntayan, na nia penggulan
lun nu manga taw a dala sabutʼin enggu malubay i paginugutʼin na
papedsibayn nilan i maena nin a mana bun su penggulan nilan kanu ped
pan a kadtalu nu Kadenan. Na sabap sa entu na binasan silan nu Kadenan.
17 Kagina ka maitu manga lusud ku sa tian a papedtayan, na kagina ka
nakapaingat kanu den pantag kanu entu, na pangingati nu i madtatanggit
kanu kanu kalimbanan nu manga taw a entu a sungkang kanu Kadenan
a punan a makapaawa sa lekanu kanu mapia den a nan a ʼgkatamanan
nu. 18 Ugaidʼa makin nia nu enggula na papangisegʼu su katuntay nu
pantag kanu Mapulu tanu a su Isa al-Masih a ʼbpamelipuas enggu su
kabpaguyag-uyagʼu sia kanu da idsan nin a limu nin.
Na lekanin su pugi iganat saguna taman sa taman. Amin.
Wassalam
2 Pitru 3
Magi NT Final draft.indb 731 3/24/2021 2:52:50 PM
732
Ika-isa a Sulat'i Yuhan
Magi NT Final draft.indb 732 3/24/2021 2:52:51 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na nia sinemulat kanu nia a kitab na su mama a bedtuan sa Yuhan a wata
ni Zabidi. Pinadtaya sekanin nu Isa al-Masih enggu isa bun sekanin kanu
napamili nu Isa al-Masih a makaunut lun kanu langun nu galebekan nin. Na
su kinasulatʼin sa nia na lu sekanin natabu sa kanu dalepa a Ipisu kanu manga
nempulu lagun ulian nu kinapambibiag ʼbpaluman kanu Isa al-Masih. Na su
dalepa a Ipisu na sakupʼu Turkey sa saguna a timpu.
Nia kahanda ni Yuhan kanu kinasulatʼin kanu ika-isa a sulatʼin na asalʼa
kapamapatan nin su manga taw pantag kanu ʼbpamamandu a di pakasugat ka
papedsibayn nilan su manga taw a ʼbpamaginugut kanu Kadenan. Ibpamandu
bun ni Yuhan kanu nia a kitab su kagkakalimua nu uman i isa. Papedsabutan
nin bun kanu nia i apia entain i malusud kanu Isa al-Masih na makatalima
kanu uyag-uyag a da taman nin.
733
Magi NT Final draft.indb 733 3/24/2021 2:52:51 PM
734
a 1:3 Tunggalʼin Nia sabap a kinagelal kanu Isa al-Masih sa Tunggalʼu Kadenan na kagina ebpun
demun sekanin kanu Kadenan sia nakanggulalan kanu Suti a Ruh nu Kadenan. Madakel pan i
kasabutan tanu makapantag kanu Tunggalʼu Kadenan sia kanu Maena nu Mangadalem a Kadtalu
kanu Kitab a mailay kanu kapupusan nu nia a Kitab.
Su Kinapayag kanu Kadtalu 1 1 Nia su sulat ku sa lekanu pantag kanu Kadtalu a ʼgkabpunan
nu uyag-uyag a da taman nin. San den sekanin iganat pan sa
ganatan. Nakinegʼami enggu nailay demun nu dua embala a mata nami
taman sa naami nami sekanin. 2 Na su uyag-uyag a nia a da taman
nin na nakapayag den enggu nailay nami den. Na ibpangimbenalʼami
enggu ipebpayagʼami sa lekanu su uyag-uyag a nia a da taman nin
a lu den kanu Ama unan pan nu kinapangaden enggu inipayag den
sa lekami. 3 Na ipebpayagʼami sa lekanu su ngin i nailay nami enggu
nakinegʼami ka asalʼa makaamung kanu bun kanu kabpagisa-isa nami a
su kabpagisa-isa sia kanu Ama enggu kanu Tunggalʼin a a su Isa al-Masih.
4 Na inisulatʼami i nia sa lekanu ka enggu matalutup su kagalaw tanu.
Su Taw a ʼBpelalakaw kanu Maliwanag
enggu su Taw a ʼBpelalakaw kanu Kalibutengan
5 Na nia su nakinegʼami a kadtalu nu Isa al-Masih a ipebpayagʼami
sa lekanu: Su Kadenan na sigay enggu dala sa lekanin su kalibutengan.
6 Na pakandalebut tanu amaika edtalun tanu i ʼbpagisa-isa tanu kanu
Kadenan inunta na nia tanu ʼbpelalakawan na su kalibutengan enggu
dikena tanu ʼbpaguyag-uyag sa bantang. 7 Ugaidʼa maaden sa lekitanu
su kapagisa-isa amaika sia tanu ʼbpelalakaw kanu maliwanag a
mana su sekanin a entu a lu sa lekanin su sigay taman sa su langun
nu kabaladusan tanu na mapunas sia makanggulalan kanu kinatuga nu
lugu nu Tunggalʼin a su Isa al-Masih.
8 Na amaika edtalun tanu i dala kabaladusan tanu na pedsalimbuten
tanu su ginawa tanu enggu dala sa lekitanu su bantang. 9 Ugaidʼa amaika
taliman tanu i mimbaladusa tanu na su Kadenan a matidtu enggu
kasaligan na ampunen nin su kabaladusan tanu taman sa su langun na
kadaluakan a galebekan tanu na punasen nin den. 10 Amaika edtalun
tanu menem i dala tanu makandusa na papendalebuten tanu su Kadenan
enggu su kadtalu nin na dala makatagu kanu pamusungan tanu.
1 Yuhan 1
Magi NT Final draft.indb 734 3/24/2021 2:52:52 PM
735
2 1 Manga dua na wata, inisulat ku i nia sa lekanu asalʼa di kanu
embaladusa. Na amaika menem ka makandusa tanu na nia
mamagelet sa lekitanu sia kanu Ama na su Isa al-Masih a ikelas. 2 Ka
sekanin i nabaluy a kurban u panun i kaampun kanu kabaladusan tanu.
Dikena bu lekitanu a kabaladusan ka apia su kabaladusan nu sakadunia.
3 Na nia amadan sa katawan tanu su Kadenan na amaika ipenggulalan
tanu su manga kasuguan nin. 4 Na pakandalebut su pedtalu sa katawan
nin kun su Kadenan inunta na di nin ipenggulalan su kasuguan nin. Dala
sa lekanin su bantang. 5 Ugaidʼa apia entain menem i ʼbpaginugut kanu
kadtalu nu Kadenan na saben-sabenal a natalutup den su limu nin
kanu Kadenan. Na kanu maya ba a ukit na katawan tanu i lusud tanu
sa lekanin. 6 Na su pedtalu sa lusud sekanin kanu Kadenan na dait a
maguyag-uyag sekanin sa mana su kinapaguyag-uyagʼu Isa al-Masih.
7 Manga lusud ku sa tian a papedtayan, na dikena man bagu a
kasuguan i inisulat ku a nia sa lekanu ka andang den a san sa lekanu
enggu nia bun ba su panduan a nangakinegʼu den. 8 Ugaidʼa madtalu bu
a bagu a kasuguan su nia kagina ʼgkadadag den su malibuteng enggu
pakatayaw den su maliwanag. Kagina nia nin man kabantangan na
nailay den man su entu a kasuguan sia kanu kinapaguyag-uyagʼu Isa
al-Masih enggu ʼgkailay bun i entu sia kanu kabpaguyag-uyagʼu.
9 Na apia entain i edtalu sa lusud sekanin kanu maliwanag inunta
na ʼgkabensian nin su suledʼin na lu pamun sekanin nalusud kanu
kalibutengan. 10 Na apia entain i ipegkalimu nin su suledʼin na sia
ʼbpaguyag-uyag kanu maliwanag enggu dala sa lekanin su ʼgkadsabapan
na kambaladusa. 11 Ugaidʼa apia entain menem i ʼgkabensi kanu
suledʼin na sia sekanin malusud kanu kalibutengan enggu entu bun ba i
ʼbpelalakawan nin. Di nin katawan u endaw sekanin pebpawang kagina
pinisek sekanin nu kalibutengan.
Di Kalilini kanu Dunia
12 Pedsulatan ku sekanu manga dua na wata, kagina inampun den
su manga kabaladusan nu sabap kanu Isa al-Masih.
13 Pedsulatan ku sekanu a manga ama kagina katawan nu den su
sekanin a iganat pan sa ganatan na san den.
Pedsulatan ku sekanu a manganguda kagina tinabanan nu
den su Datu na Giadsal.
1 Yuhan 2
Magi NT Final draft.indb 735 3/24/2021 2:52:53 PM
736
b 2:18 Su taw a pedsungkang kanu Masih na pembuat kanu mauli den a timpu enggu sekanin
su taw a pedsakutu sa edtalun nin i sekanin kun su Kadenan. Dikena nia su Datu na Giadsal
ugaidʼa aden bagelʼin a inggay lun nu Datu na Giadsal asalʼa makapagakal kanu manga taw.
Mailay i nia sia kanu Ikadua a Sulat kanu Manga Taw sa Tisalunika 2 ayat 3 taman sa 10 sia
kanu Kitab Injil.
14 Pedsulatan ku sekanu manga dua na wata,
kagina katawan nu den su Ama.
Pedsulatan ku sekanu a manga ama kagina katawan nu
den su sekanin a iganat pan sa ganatan na san den.
Pedsulatan ku sekanu a manganguda kagina mabagel i
saligʼu enggu lalayun sa lekanu su kadtalu nu Kadenan
taman sa tinabanan nu den su Datu na Giadsal.
15 Na di nu kalilini su dunia atawa ka su apia ngin a nakadalem
lun, ka apia entain i malilini kanu dunia na di nin ipegkalimu su Ama.
16 Kagina su langun na nakadalem sa dunia a mana su mawag a kiugʼu
ginawa enggu su ʼgkailay nu mata a ʼgkadsagikelʼu ginawa taman kanu
kabpemamasela sabap kanu ngin i aden kanu taw, na dikena i entu
ebpun kanu Ama ka ebpun i entu kanu dunia. 17 Su dunia enggu su
langun nu entu a nakadalem lun a ʼgkadsagikelʼu ginawa na ʼgkadadag
bun su entu ugaidʼa su penggalebek kanu kahanda nu Kadenan na
maguyag-uyag sa da taman nin.
Su ʼBpamedsungkang kanu Isa al-Masih
18 Manga dua na wata, nia den ba man su manga mauli a gay!
Nakinegʼu bun i pakauma su taw a pedsungkang kanu Masih. b Ugaidʼa
apia man saguna na madakel den a penggemaw a ʼbpamedsungkang
kanu Isa al-Masih. Tembu ba ʼgkatawan tanu i nia den ba su manga
mauli a gay. 19 Na apia nadtagapeda tanu den su nia a manga taw kanu
paganay na dikena silan lusud sa lekitanu. Kagina amaika lusud silan
sa lekitanu na tatap tanu silan madtatagapeda. Ugaidʼa minawa
silan sia sa lekitanu asalʼa makapailay nu Kadenan i saben-sabenal a
langun nilan na dikena lusud sa lekitanu.
20 Ugaidʼa sekanu, na san den sa lekanu su kapegkagaga nu Ruh a
ebpun kanu kaisa-isa nin a Suti a su Isa al-Masih taman sa katawan nu
den langun su bantang. 21 Dikena nia ku kapedsulat sa lekanu i di nu
katawan su bantang ka katawan nu bun su entu enggu katawan nu bun
1 Yuhan 2
Magi NT Final draft.indb 736 3/24/2021 2:52:54 PM
737
c 2:22 Masih Su kadtalu a Masih sa basa a Hibru na mashiach a nia nin maena na binubusan sa lana
kagina sia kanu adat-betadʼu manga Yahudi na su ʼgkapamili nu Kadenan a endatu, mangurban
atawa ka nabi na pembubusan sa lana su ulu nin sa tanda a pedsanganan sa bagel. Na su Isa na
ginelalan nu Kadenan sa Masih kagina sekanin su napamili a nasanganan sa kapamelipuas kanu
manga taw sa kanu kabaladusan nilan ka enggu di den silan masiksa. Na nia ba i ʼbpagingapan
nu manga taw a Yahudi a makapalipuas kanilan a mana su naalung sia kanu Kitab Taurat enggu sia
kanu Kitab a Inisulatʼu Manga Nabi. Madakel pan i kasabutan tanu makapantag kanu Masih sia kanu
Maena nu Mangadalem a Kadtalu kanu Kitab a mailay kanu kapupusan nu nia a Kitab.
i dala man kabudtud a ebpun kanu bantang. 22 Na entain ba i budtuden,
dikena ba su manga taw a ipegkiasʼin i su Isa na su Masih? c Silan ba
a entu su manga taw a ʼbpamedsungkang kanu Isa al-Masih kagina
ipegkiasʼilan su Ama enggu su Tunggalʼin. 23 Na apia entain i pegkias
kanu Tunggalʼin na da malusud kanu Ama. Ugaidʼa apia entain menem i
ipebpayagʼin i ʼbpaginugutan nin i su Isa al-Masih na Tunggalʼu Kadenan
na nalusud sekanin kanu Ama. 24 Na sekanu na palalayun nu kanu atay
nu su langun na nangakinegʼu kanu nangauna pan a timpu. Ka amaika
mapalalayun sa lekanu su entu na mapalalayun kanu bun mambu kanu
Tunggal enggu kanu Ama. 25 Ka nia man i inibpasadʼu Isa al-Masih sa
lekitanu na su uyag-uyag a da taman nin.
26 Na ipedsulat ku sa lekanu su makapantag kanu manga taw a
papedsibay sa lekanu. 27 Ugaidʼa sekanu, na san den sa lekanu su
kapegkagaga nu Suti a Ruh a pinalangkapʼu Isa al-Masih tembu di nu den
nasisita su apia entain a mamandu pan sa lekanu. Ka su kapegkagaga nu
Suti a Ruh i ʼbpamandu sa lekanu kanu langun-langun enggu benal su
ibpamandu nin, dala kalebutʼin. Na kagina ka maitu na palalayun kanu
kanu Isa al-Masih a mana bun su inipamandu nu Ruh sa lekanu.
28 Na saguna manga dua na wata, na palalayun kanu sa lekanin ka
enggu sia kanu kauma nin na di tanu kagilekan mangadap sa lekanin
taman sa di tanu lun kayan. 29 Na amaika katawan nu i ikelas sekanin
na dait a katawan nu bun i natatalanged i apia entain i penggula sa
kaikelasan na nabaluy den a wata nu Kadenan.
Su Bedtuan sa manga Wata nu Kadenan enggu su Kagkakalimua 3 1 Ilay nu u ngin i kasela nu limu a inenggay nu Ama sa lekitanu!
Initimbang tanu nin sa wata nin, na saguna na benal a nabaluy
tanu den a manga wata nu Kadenan. Tembu nia ba i sabapan sa di tanu
ʼgkakilala nu dunia ka di nilan katawan su Kadenan. 2 Manga lusud
1 Yuhan 2 , 3
Magi NT Final draft.indb 737 3/24/2021 2:52:55 PM
738
ku sa tian a papedtayan, saguna na nabaluy tanu den a manga wata
nu Kadenan, na di tanu pan katawan u ngin i kadtandangan tanu
kanu mangauma a gay ugaidʼa katawan tanu i amaika makapayag
den ʼbpaluman su Isa al-Masih na makailing tanu kanu ngin i aden sa
lekanin kagina mailay tanu den sekanin sa matakapala. 3 Na apia entain
i aden maya ba i inamʼin sia kanu Isa al-Masih na itangka nin i ginawa
nin kanu apia ngin a makambudseng sa lekanin kagina su Isa al-Masih
na suti.
4 Na apia entain i penggula sa kabaladusan na pedsungkang kanu
pangitaban kagina su kapembaladusa na kapedsungkang i entu
kanu pangitaban. 5 Na katawan nu i nia kinasia nu Isa al-Masih
na ibpagawa nin su kabaladusan. Na sekanin na dala man a benal
dusa nin. 6 Tembu apia entain i malalayun sa lekanin na di pembaladusa
enggu apia entain menem i pembaladusa na da nin kilala su Isa
al-Masih enggu da nin tuntayi u entain sekanin.
7 Manga dua na wata, da kanu mapapagakal kanu apia entain. Ka su
penggalebek man sa kaikelasan na ikelas sekanin a mana su kaikelasʼu
Isa al-Masih. 8 Na apia entain menem i penggula sa kabaladusan na
luyud kanu Datu na Giadsal kagina su Datu na Giadsal na iganat
sa ganatan na pembaladusa den. Na nia man sabapan a kinasia nu
Tunggalʼu Kadenan na asalʼa mabinasa nin su langun na galebekan nu
Datu na Giadsal. 9 Na apia entain i nabaluy a wata nu Kadenan na di den
enggula sa kabaladusan kagina lu den sa lekanin su uyag-uyag a ebpun
kanu Kadenan. Na kagina ka wata den sekanin nu Kadenan na di nin
den makapapanalus su kanggalebekʼin sa kabaladusan. 10 Na sia tanu ba
mailay u entain i manga wata nu Kadenan enggu entain i manga wata
nu Datu na Giadsal: Na apia entain i di penggalebek sa kaikelasan enggu
di nin ipegkalimu su suledʼin na dikena wata nu Kadenan.
11 Nia man tutuma a nangakinegʼu den paganay na dait a ʼgkakalimua
tanu. 12 Di tanu ilingan si Kabil a taw nu Datu na Giadsal ka binunu
nin su suledʼin. Ngintu guna ka inimatayan ni Kabil su suledʼin? Kagina
si Kabil na mawag i galebekʼin enggu su suledʼin menem na ikelas
i galebekʼin. 13 Tembu ba da kanu ʼgkangagaip manga dua na suled
amaika kabensian kanu nu dunia. 14 Na sabap kanu kapegkalimu tanu
kanu manga suled tanu na katawan tanu i nalepas tanu den kanu
kapatay taman sa naaden den sa lekitanu su uyag-uyag a da taman
1 Yuhan 3
Magi NT Final draft.indb 738 3/24/2021 2:52:56 PM
739
d 3:19 Su lusud tanu kanu bantang na nia nin maena na sia lusud kanu Kadenan. Na su maitu ba
a taw na ipenggulalan nin su kasuguan nu Kadenan asalʼa matuman su kahanda nin.
nin. Na apia entain i di mangalimuan na da pan malepas kanu kapatay.
15 Apia entain i ʼgkabensian nin su suledʼin na talibunu. Na katawan nu
bun i dala kanu talibunu su uyag-uyag a da taman nin.
16 Sia tanu ba katawan su tidtu-tidtu a limu sa su Isa al-Masih na
ininggihadʼin su umulʼin sabap sa lekitanu. Na maitu tanu bun ba,
dait a inggihad tanu su ginawa tanu sabap kanu manga suled tanu.
17 Na amaika su taw a aden kaaden nin ka ʼgkailay nin den su suledʼin
a pakanasisita ugaidʼa da nin edtabangi, na panun ba i kapedtalu nin
sa lu sa lekanin su limu nu Kadenan?
18 Manga dua na wata, di tanu mangalimuan sa kadtalu bu atawa ka
bitiala bu ugaidʼa nia tanu kapangalimuan na inggulalan tanu sa senep
sa atay. 19 Na amaika enggulan tanu i entu na matatalanged tanu i lusud
tanu kanu bantang d enggu sia kanu adapan nu Kadenan na makalilintad
pan su ginawa tanu 20 apia aden manga geda-geda nu atay tanu. Kagina
labi a mabagel su Kadenan kumin kanu manga geda-geda nu atay
tanu enggu katawan nin su langun-langun. 21 Manga lusud ku sa tian
a papedtayan, amaika da geda-geda nu atay tanu, na di tanu kagilekan
sa kanu kapangadap tanu kanu Kadenan. 22 Na apia ngin i pangenin
tanu sa lekanin na inggay nin sa lekitanu kagina ʼbpaginugutan tanu
su kasuguan nin enggu penggalebeken tanu su ngin i pakasuat sa
lekanin. 23 Nia kasuguan nu Kadenan na su kasalig sia kanu ingala
nu Tunggalʼin a su Isa al-Masih enggu su kagkakalimua a mana bun
su inisugu nin sa lekitanu. 24 Na apia entain i ʼbpaginugut kanu
kasuguan nu Kadenan na lusud sekanin kanu Kadenan taman sa
tapiden sekanin nu Kadenan. Na nia ukit a katawan tanu i pedtapiden
tanu nu Kadenan na sia kanu kapalalayun nin sa lekitanu kanu Suti a Ruh.
Su Taw a Lusud kanu Kadenan enggu su Taw
a dikena Lusud kanu Kadenan 4 1 Manga lusud ku sa tian a papedtayan, da kanu babaya maginugut
kanu apia entain a edtalu sa lekanu sa lu sa lekanin su Suti a Ruh
ugaidʼa edsipati nu muna su pedtalun nin u ngintu, saben-sabenal a
aden sa lekanin su Ruh nu Kadenan. Kagina saguna na madakel den i
1 Yuhan 3 , 4
Magi NT Final draft.indb 739 3/24/2021 2:52:57 PM
740
e 4:3 su pedsungkang Nia bun ba su nalabit kanu Ikadua a Sulat kanu Manga Taw sa
Tisalunika 2 ayat 3 taman sa 4 sia kanu Kitab Injil.
pembubuat a ʼbpenabi-nabi sia sa dunia. 2 Nia ukit sa kataw tanu kanu
taw a lu sa lekanin su Ruh nu Kadenan na amaika ibpangimbenalʼin
i su Isa al-Masih na mimbaluy a manusia na su entu ba a taw na
lusud sekanin kanu Kadenan. 3 Ugaidʼa apia entain menem i di nin
ibpangimbenal i mimbaluy a manusia su Isa al-Masih na dikena lusud
kanu Kadenan. Lu sekanin nalusud kanu pedsungkang kanu Masih.
Nakinegʼu den i pakauma su pedsungkang e a entu taman sa saguna
a timpu na aden den ʼbpamedsungkang kanu Isa al-Masih.
4 Ugaidʼa sekanu a manga dua na wata, na nalusud kanu den
kanu Kadenan enggu tinabanan nu den su ʼbpamedsungkang kagina
su Kadenan a pedtapid sa lekanu na labi a mabagel kumin kanu Datu
na Giadsal a sia sa dunia. 5 Silan na napaulipen kanu dunia tembu ba
nia nilan ibpamamandu na pantag kanu manga kaduduniay taman
sa ʼbpamakikinegen mambu silan nu dunia. 6 Ugaidʼa sekitanu na
lusud tanu kanu Kadenan. Na apia entain i pegkilala kanu Kadenan
na makikineg sa lekitanu. Ugaidʼa apia entain menem i dikena lusud
kanu Kadenan na di tanu nilan pakikinegen. Na kanu maya ba a ukit
na katawan tanu u entain i taw a bantang i ibpamandu nin a ebpun
kanu Ruh nu Kadenan enggu katawan tanu bun u entain i taw a dikena
bantang i ibpamandu nin.
Su Kapegkalimu nu Kadenan enggu su Kapegkakalimua
nu manga Taw a Lusud sa lekanin
7 Manga lusud ku sa tian a papedtayan, ʼgkakalimua tanu kagina
su limu na ebpun kanu Kadenan. Na apia entain i ʼbpangalimuan na
nabaluy den a wata nu Kadenan enggu ʼgkakilala nin den su Kadenan.
8 Apia entain menem i di ʼbpangalimuan na di nin ʼgkakilala su Kadenan
kagina su Kadenan na sekanin su limu. 9 Inipayagʼin su limu nin sa
lekitanu sia kanu kinasugu nin kanu Tunggalʼin sia sa dunia ka enggu
tanu kaadenan na uyag-uyag a da taman nin sia makanggulalan kanu
Tunggalʼin. 10 Nia man tidtu-tidtu a limu na dikena su kapegkalimu tanu
kanu Kadenan ugaidʼa su kapegkalimu nin sa lekitanu ka sinugu nin su
Tunggalʼin asalʼa mabaluy a kurban a ukit a kaampun kanu kabaladusan
1 Yuhan 4
Magi NT Final draft.indb 740 3/24/2021 2:52:58 PM
741
tanu. 11 Manga lusud ku sa tian a papedtayan, na kagina ka maitu den
i kinakalimu nu Kadenan sa lekitanu na dait a ʼgkakalimua tanu bun.
12 Da man nakailay kanu Kadenan ugaidʼa amaika ʼgkakalimua tanu na
katawan tanu i pedtapiden tanu nu Kadenan enggu ʼgkatalutup tanu su
limu tanu sa lekanin.
13 Na maya ba i ukit a katawan tanu i lusud tanu kanu Kadenan
enggu pedtapiden tanu nin kagina pebpalalayunen nin sa lekitanu
su Suti a Ruh. 14 Nailay nami enggu ibpangimbenalʼami i sinugu
nu Ama su Tunggalʼin asalʼa makapalipuasʼin su dunia. 15 Na apia
entain i ibpangimbenalʼin i su Isa al-Masih na su Tunggalʼu Kadenan
na lusud sekanin kanu Kadenan taman sa tapiden nin sekanin. 16 Na
saben-sabenal a ʼgkagedam tanu enggu pedsalig tanu kanu limu nu
Kadenan sa lekitanu.
Su Kadenan na malimu, tembu apia entain i palalayunen nin su
kapegkalimu nin na lusud sekanin kanu Kadenan taman sa tapiden nin
sekanin. 17 Na kanu maitu ba a ukit, na natalutup su limu tanu kanu
ped tanu tembu di tanu enggeda-geda sia kanu kagkukum kanu Gay nu
Harikiamat kagina apia sia tanu pan sa dunia na mana makapagidsan
tanu den kanu Isa al-Masih. 18 Dili man maaden i gilek kanu senep sa
atay a talutup a kakalimu kagina su kagilek na aden lakit lambay nin
sa kasiksan. Na apia entain i ʼgkagilekan na dala sa lekanin su entu a
talutup a limu.
19 Na ʼgkakalimua tanu kagina su Kadenan i muna-muna a nalimu
sa lekitanu. 20 Na pakandalebut su apia entain a edtalu sa “Ipegkalimu
ku su Kadenan” ugaidʼa ʼgkabensian nin su suledʼin. Ka apia su suledʼin
a ʼgkailay nin demun, ka di nin makakalimu, na nia nin pan a entu
makakalimu su Kadenan a di nin ʼgkailay? 21 Nia ba man su kasuguan
nu Kadenan sa lekitanu na apia entain i ikalimu nin su Kadenan na dait
a ikalimu nin bun su suledʼin. 5 1 Na apia entain i ʼbpaginugutan nin i su Isa na sekanin su Masih
na su entu ba a taw na nabaluy den a wata nu Kadenan. Na apia
entain i malimu kanu ama na malimu bun kanu wata nin. 2 Amaika
ipegkalimu tanu su Kadenan enggu ipenggulalan tanu su kasuguan
nin na katawan tanu i pakakalimu tanu bun su nabaluy a manga
wata nu Kadenan. 3 Ka maitu ba i ukit a kapegkalimu kanu Kadenan
amaika ipenggulalan tanu su kasuguan nin. Na dikena man malegen a
1 Yuhan 4 , 5
Magi NT Final draft.indb 741 3/24/2021 2:52:58 PM
742
ipenggulalan su manga kasuguan nin 4 kagina apia entain i nabaluy a
wata nu Kadenan na tinabanan nin den su dunia. Na nia tanu kinataban
kanu dunia na sabap kanu salig tanu. 5 Na entain ba man i makagaga
temaban kanu dunia, dikena ba su ʼbpamaginugut sa su Isa al-Masih na
su Tunggalʼu Kadenan?
Su Pangimbenal pantag kanu Isa al-Masih
6 Na su kinasia nu Isa al-Masih sa dunia na napasalawat sekanin sa
ig enggu napatuga sa lugu. Na dikena bu sekanin matag sinalawatan
sa ig sa amadan sa sekanin su Tunggalʼu Kadenan ka apeg den su
kinatuga nu lugu nin. Su Ruh nu Kadenan demun i ʼbpangimbenal kanu
entu ka su langun nu kadtalu nu Ruh nu Kadenan na bantang. 7-8 Na
su Ruh nu Kadenan enggu su ig apegʼu lugu na nia ba i ʼbpangimbenal
kanu Isa al-Masih. Isa bu i ibpangimbenalʼilan pantag sa lekanin. 9 Na
amaika pedtaliman tanu su kapangimbenalʼu manusia, na labi a taliman
tanu su kapangimbenalʼu Kadenan. Na su entu a inipangimbenalʼin na
makapantag kanu Tunggalʼin. 10 Na apia entain i pedsalig kanu Tunggalʼu
Kadenan na naginugut kanu inipangimbenal a entu. Ugaidʼa apia entain
menem i di pedsalig sa entu na papendalebuten nin su Kadenan kagina
di nin ʼbpaginugutan su ibpangimbenalʼu Kadenan pantag kanu Tunggalʼin.
11 Na nia ba su inipangimbenalʼin: Inenggay nu Kadenan sa lekitanu
su uyag-uyag a da taman nin enggu su Tunggalʼin i ʼgkabpunan nu
nia ba a uyag-uyag a da taman nin. 12 Kagina ka maitu na apia entain
i nalusud kanu Tunggalʼu Kadenan na lu den sa lekanin su uyag-uyag
a da taman nin. Ugaidʼa apia entain menem i dala malusud kanu
Tunggalʼu Kadenan na dala lu sa lekanin su uyag-uyag a da taman nin.
Su Taw a Makatalima sa Uyag-uyag a Da Taman nin
13 Na ipedsulat ku i nia sa lekanu a ʼbpamedsalig kanu ingala nu
Tunggalʼu Kadenan asalʼa ʼgkatawan nu i san den sa lekanu su uyag-uyag
a da taman nin. 14 Na nia makagkabagel kanu manggiginawa tanu sa
kanu kapangadap tanu kanu Kadenan na u mangeni tanu sa apia ngin
a sia luyud kanu kahanda nin na pakikinegen tanu nin. 15 Na amaika
katawan tanu i ʼbpakikinegen tanu nin, na katawan tanu bun i apia
ngin i pangenin tanu sa lekanin na inggay nin sa lekitanu. 16 Na apia
entain i makailay kanu suledʼin a penggula sa kabaladusan a dikena bun
1 Yuhan 5
Magi NT Final draft.indb 742 3/24/2021 2:53:00 PM
f 5:16 kabaladusan a dikena bun menem nia nin kabpawangan na kapatay Dikena nia
pembitialan sia i manaut a kabaladusan ka manaut pan sa masela na kabaladusan. Na nia
kabaladusan a di ʼbpawang sa kapatay na su kabaladusan nu ʼbpamaginugut kanu Isa al-Masih.
Kagina su ʼbpamaginugut kanu Isa al-Masih na ʼbpagampunen nu Kadenan su kabaladusan nilan
taman sa semangul silan sa lekanin. Su kapatay sia na dikena su matakapala a kapatay ka su
kanarakan ugaidʼa su ʼbpamaginugut g na malepas silan kanu entu. 5:16 kabaladusan a nia nin kabpawangan na kapatay Na nia ba su kabaladusan nu manga
taw a pegkias kanu Isa al-Masih. Na kagina ka di silan ʼbpamaginugut na di maampun su
kabaladusan nilan taman sa makaidtug silan kanu naraka.
743
menem nia nin kabpawangan na kapatay f na ipangeni-ngeni nin asalʼa
makambalingan sekanin kanu Kadenan. Na nia maena nu pedtalun ku a
nia na su manga taw a pembaladusa sa dikena nia nin kabpawangan na
kapatay. Kagina aden bun manga kabaladusan a nia nin kabpawangan
na kapatay, g na dikena ku i entu pedtalun sa lekanu sa ipangeni-ngeni nu
su apia entain a enggalebek sa maitu ba. 17 Ka benal man a langun na
kadaluakan a galebek na kabaladusan ugaidʼa aden kabaladusan a
dikena bun nia nin kabpawangan na kapatay.
18 Na katawan tanu i langun nu nabaluy a wata nu Kadenan na di nin
den papanalusen su kanggalebekʼin sa kabaladusan ka pedtiakapan silan
nu Tunggalʼu Kadenan taman sa di silan ʼgkalesebʼu Datu na Giadsal.
19 Katawan tanu i sia tanu nalusud kanu Kadenan, apia pendatuan pan
nu Datu na Giadsal su sakadunia. 20 Katawan tanu i sinemia den su
Tunggalʼu Kadenan enggu inenggan tanu nin sa itungan asalʼa makilala
tanu su tidtu a Kadenan. Na lusud tanu kanu tidtu a Kadenan kagina
nalusud tanu kanu Tunggalʼin a su Isa al-Masih. Sekanin su tidtu a
Kadenan enggu su uyag-uyag a da taman nin.
21 Kagina ka maitu manga dua na wata, na tangkai nu su manga
pegkakadenanen.
Wassalam
1 Yuhan 5
Magi NT Final draft.indb 743 3/24/2021 2:53:00 PM
744
Ikadua a Sulat'i Yuhan
Magi NT Final draft.indb 744 3/24/2021 2:53:02 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na su Ikadua a Sulatʼi Yuhan na lu pakatumpa kanu isa a lumpukan nu
ʼbpamaginugut. Ibpamandu sia su kagkakalimua nu uman i isa a lusud kanu
lumpukan nu ʼbpamaginugut enggu inidtutuma bun su di katalima kanu
manga gulu a ʼbpamamandu sa di pakatidtu.
745
Magi NT Final draft.indb 745 3/24/2021 2:53:02 PM
746
a 1:1 Su Babay sia a linabit na inukit bu sa bayuk a nia nin maena na su lumpukan nu
ʼbpamaginugut kanu Isa al-Masih a ʼb gkatumpan nu sulatʼi Yuhan. 1:1 manga wata Na su nalabit sia a manga wata na nia nin maena na su manga taw a lusud kanu
c lumpukan nu ʼbpamaginugut a ʼgkatumpan bun nu sulat. 1:3 Tunggalʼin Nia sabap a kinagelal kanu Isa al-Masih sa Tunggalʼu Kadenan na kagina ebpun
mismu sekanin kanu Kadenan sia nakanggulalan kanu Suti a Ruh nu Kadenan. Madakel pan i
kasabutan tanu makapantag kanu Tunggalʼu Kadenan sia kanu Maena nu Mangadalem a Kadtalu
kanu Kitab a mailay kanu kapupusan nu nia a kitab.
Su Salam enggu su Palihala
1 Su nia a sulat na ganat sa laki a isa kanu kalukesan nu lumpukan
nu ʼbpamaginugut. San i nia pakatumpa kanu Babay a a pinamili nu
Kadenan enggu kanu manga wata b nin. Na sangat a ipegkalimu ku
sekanu sia luyud kanu bantang enggu dikena bu saki ka apeg den nu
langun nu nakatuntay kanu bantang. 2 Ipegkalimu nami sekanu sabap
kanu bantang a sia den sa lekitanu taman sa taman.
3 Na malalayun sia sa lekitanu su palihala, limu enggu kalilintad a
ebpun kanu *Ama tanu a su Kadenan enggu kanu Tunggalʼin c a su Isa
al-Masih sia kanu kapaguyag-uyag tanu a luyud kanu bantang enggu
kanu kalimu.
Su Kagkakalimua enggu su Kaingat kanu
manga Salakaw i Ibpamamandu nin
4 Na sangat a magalaw aku, ka nailay ku su ped a manga wata nengka
a ʼbpaguyag-uyag sia luyud kanu bantang a mana su inisugu sa lekitanu
nu Ama. 5 Na kagina ka maitu na ʼbpangenin ku sa leka i ʼgkakalimua
tanu langun. Dikena i nia bagu a kasuguan ka andang den i nia sa
lekitanu. 6 Na pakapailay tanu su kakalimu sia kanu kanggulalan kanu
manga kasuguan nu Kadenan. Na su kasuguan a nia a nakinegʼu den
kanu paganay na su kapaguyag-uyag sia luyud kanu kagkakalimua.
7 Kagina namakatagayak den sia sa dunia su manga tagakalen a manga
taw a dikena ʼbpangimbenal sa su Isa al-Masih na mimbaluy a manusia.
Na su entu ba a manga taw na silan su tagakalen enggu pedsungkang
kanu Isa al-Masih. 8 Na pangingati nu i di madadag su pinggumalasayan
tanu ka enggu nu matalima su talutup a balas.
9 Na apia entain i di mapalalayun kanu panduan nu Isa al-Masih
enggu pangumanan nin pan su entu a panduan nu Isa al-Masih na
2 Yuhan
Magi NT Final draft.indb 746 3/24/2021 2:53:02 PM
d 1:13 manga wata nu suledʼengka a babay Na su nalabit sia a suledʼengka a babay na nia nin
maena na su lumpukan ni Yuhan enggu su nalabit menem sia a manga wata na su manga taw
kanu lumpukan ni Yuhan.
747
dikena sekanin lusud kanu Kadenan. Ugaidʼa apia entain menem i
mapalalayun kanu panduan nu Isa al-Masih na lusud sekanin kanu
Ama enggu kanu Tunggalʼin. 10 Na amaika aden makauma sa lekanu a
salakaw i panduan nin na di nu papedtalusa kanu walay nu enggu di nu
bun semalam. 11 Kagina u entain i edsakaw-sakaw lun na makaamung
sekanin kanu mawag a galebekʼin.
Su Mauli a Salam
12 Madakel pan i pegkiugan ku pedtalu sa lekanu ugaidʼa da ku den
idalem sia kagina ʼgkapangingalap ku i makasan aku bun sa lekanu
asalʼa makambibitiala tanu ka enggu matalutup su kagalaw tanu.
13 Pedsalamen kanu bun nu manga wata nu suledʼengka a nia a babay d
a pinamili bun nu Kadenan.
Wassalam
2 Yuhan
Magi NT Final draft.indb 747 3/24/2021 2:53:03 PM
748
Ikatelu a Sulat'i Yuhan
Magi NT Final draft.indb 748 3/24/2021 2:53:04 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na su Ikatelu a Sulatʼi Yuhan na lu pakatumpa kani Gayus a isa bun a
ʼgkaunutan nu lumpukan nu ʼbpamaginugut. Pinugi ni Yuhan si Gayus sabap
kanu kinadtabangʼin kanu ʼbpamaginugut. Inidtutuma nin bun kani Gayus i
edsakaw-sakawn nin su pebpayapat kanu kadtalu nu Kadenan.
749
Magi NT Final draft.indb 749 3/24/2021 2:53:04 PM
750
a 1:7 di silan pedtalima sa apia ngin a tabang Na su ʼbpamaginugut na di silan pedtalima sa
apia ngin a tabang ebpun kanu manga dikena ʼbpamaginugut ka ʼbpagabungan nilan i maumbal
i entu a pantialian atawa ka mawag i labitan kanilan.
Su Salam enggu su Pangeni-ngeni
1 Su nia a sulat na ganat sa laki a isa kanu kalukesan nu lumpukan
nu ʼbpamaginugut. Na san i nia pakatumpa sa leka Gayus a sangat
a ipegkalimu ku sia luyud kanu bantang. 2 Manga dua na suled,
ibpangeni-ngeni ku i mapia su ʼgkambebetadʼengka enggu su
kanggulawasʼengka, a mana bun su ʼgkambebetadʼu saligʼengka.
3 Na sangat a magalaw aku kanu kinauma sia nu ped a manga suled ta
a pedsaksi pantag kanu kabpaginugutʼengka kanu bantang. Ka katawan
ku i ʼbpaguyag-uyag ka sia luyud kanu bantang. 4 Na da den man
makalawan kanu kapegkagalaw ku sa kanu kinakineg ku kanu manga
dua na wata ku a ʼbpaguyag-uyag silan sia luyud kanu bantang.
Su Kapedtabang kanu ʼBpamaginugut
5 Manga dua na suled, na su kapedtabangʼengka kanu manga suled
ta sa paginugut sa apia di nengka silan katawan na amadan i entu sa
kasaligan ka. 6 Namedsaksi silan sia kanu lumpukan nu ʼbpamaginugut
kanu kapegkalimu nengka kanilan. ʼBpangenin ku sa leka i tabangi ka
pamun su silan a entu a manga ʼbpelalakaw sa kanu ngin i nasisita nilan
ka entu ba i makasuat kanu Kadenan, 7 kagina su kabpelalakaw nilan
na sabap kanu ingala nu Isa al-Masih enggu di silan pedtalima sa apia
ngin a tabang a ebpun kanu manga taw a dikena ʼbpamaginugut. 8 Na
kagina ka maitu na dait a edsakaw-sakawn tanu silan ka enggu tanu
makaamung bun kanu kapebpayapatʼilan kanu bantang.
9 Na sinulatan ku bun man san su lumpukan nu ʼbpamaginugut
ugaidʼa su isa a pegkiug gaid ʼbpangunanan a si Diutripis na dala kami
nin ipamamantag. 10 Kagina ka maitu na u makasan aku na edtalun
ku sa lekanu su manga galebek a pinggula nin enggu su mawag a
kangadtalu nin pantag sa lekami a dikena benal. Na da pamun sekanin
masukul kanu entu ka dikena bu da nin edsakaw-sakawa su manga
suled sa paginugut a pamakauma ka nia pan mula na su pegkiug
pedsakaw-sakaw kanilan na pedsapalan nin pan taman sa ibpagawa nin
silan kanu lumpukan.
3 Yuhan
Magi NT Final draft.indb 750 3/24/2021 2:53:05 PM
751
11 Manga dua na suled, na di ka ʼbpagilingi su mawag a galebek ka
nia ka ilingi na su mapia. Kagina su penggalebek sa mapia na nalusud
kanu Kadenan enggu su penggalebek menem sa mawag na di nin
katawan su Kadenan.
12 Na ilay ka si Dimitriu ka mapia i labitan nu langun nu taw sa
lekanin enggu ʼgkailay bun i entu sia kanu kabpaguyag-uyagʼin a luyud
kanu bantang. Na maitu kami bun ba, mapia bun i labitan nami sa
lekanin enggu katawan nengka man i benal su ipedsaksi nami.
Su Mauli a Salam
13 Madakel pan i pegkiugan ku pedtalu sa leka ugaidʼa da ku
den idalem sia 14 kagina ʼgkapangingalap ku i mangagan ta bun
makapagilaya ka enggu ta makambitiala. 15 Na san sa lekanu su
kalilintad.
Pedsalamen ka bun nu manga suled ta sia sa paginugut. Na isalam
aku nu bu kanu uman i isa kanu manga suled tanu san.
Wassalam
3 Yuhan
Magi NT Final draft.indb 751 3/24/2021 2:53:06 PM
752
Sulat'i Yahuda
Magi NT Final draft.indb 752 3/24/2021 2:53:07 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Na nia sinemulat kanu mababa bu a nia a sulat na si Yahuda a tebped sa
pusedʼu Yakub a manga tebped bun sa pusedʼu Isa al-Masih sa ina kanu timpu
a sia pan sekanin sa dunia. Dikena nia su Yahuda enggu Yakub a lusud kanu
sapulu enggu dua a pinamili nu Isa al-Masih a masugu nin.
Na inisulatʼi Yahuda su nia asalʼa makapaingatʼin su ʼbpamaginugut kanu Isa
al-Masih kagina aden ʼbpamembuat a ʼbpamandu sa di pakatidtu ka ibpamandu
nilan sa di ʼgkasipatan su manga panduan a pakabinasa kanu saligʼu apia
entain a munut kanilan.
Su nia a sulat na makalagid bun kanu sulatʼi Pitru a bedtuan sa Ikadua a
Sulatʼi Pitru.
753
Magi NT Final draft.indb 753 3/24/2021 2:53:07 PM
754
a 1:1 Ama tanu a su Kadenan Su langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Madakel pan i kasabutan tanu makapantag kanu Ama a
su Kadenan sia kanu Maena nu Mangadalem a Kadtalu kanu Kitab a mailay kanu kapupusan nu
nia a kitab.
Su Salam
1 Salam sa lekanu. Saki si Yahuda a ulipen nu Isa al-Masih a tebped sa
pusedʼu Yakub.
Su nia a sulat na san pakatumpa sa lekanu a pinamili nu Ama tanu
a su Kadenan a sa kapaginugut a ipegkalimu nin enggu ʼbpananalus su
saligʼu sia makanggulalan kanu Isa al-Masih. 2 Mamelapay san sa lekanu
su limu nu Kadenan, su lat a nanamʼin enggu su kalilintadʼin.
Su Kukuman kanu ʼBpamamandu sa di Pakatidtu
3 Manga lusud ku sa tian a papedtayan, ʼgkalilinian ku man a benal
sekanu pedsulat pantag kanu kalipuasan a natalima tanu. Ugaidʼa nailay
ku i mana nia nasisita a isulat ku sa lekanu saguna na su kasundul ku
sa lekanu sa kapaninindegʼu kanu salig a inisaligʼu Kadenan sa lekitanu
a ʼbpamaginugut asalʼa di mabagu su entu. 4 Kagina aden san manga
taw a dala gilekʼin kanu Kadenan a nakasimbul sa lekanu sa da nu
kasipati. Na nia nilan ibpamamandu na sabap kun kanu da idsan nin
a limu nu Kadenan a natalima tanu na inisugut tanu i kanggula tanu
sa kamustakilan a kiugʼa ginawa. Na pakakiasʼilan su kaisa-isa nin a
pegkakataw sa lekitanu a su Mapulu tanu a su Isa al-Masih. Na su entu
ba a manga taw na nauget den naadil i kasiksa kanilan a mana bun su
nakadalem sia kanu kitab.
5 Na apia katawan nu den su nia na nia ku kalilinian na makapatadem
ku pamun sa lekanu su kinapalipuasʼu Mapulu kanu manga taw a
Israil kanu kinapangungulipen kanilan nu manga taw a Egypt ugaidʼa
ulian nu entu na bininasa nin bun su langun nu dala pamaginugut.
6 Na ipagkalendem ku bun sa lekanu su manga malaikat a da nilan
enggalebeka su galebekan a inisalig kanilan kanu nasakupan nilan
ka makin nilan tinagak su entu. Tembu inidtugʼin silan kanu kalut
a nangilem-kilem i kalibutengʼin a sinangkalian sa dala makagaga
lun mawa taman kanu kakukumʼu Kadenan kanilan sa kanu gay a
dala pagidsan nin i kabalapantagʼin. 7 Na maitu bun ba su siudad a
Yahuda
Magi NT Final draft.indb 754 3/24/2021 2:53:08 PM
755
b 1:11 Mailay i nia sia kanu Manga Awal 4 ayat 1 taman sa c 15 sia kanu Kitab Taurat. 1:11 Mailay su makapantag kani Balaam sia kanu Manga Bilangan 22 taman sa 24; 25 ayat 1
d taman sa 9; 31 ayat 8 enggu ayat 16 sia kanu Kitab Taurat. 1:11 Mailay su makapantag kani Kura sia kanu Manga Bilangan 16 ayat 1 taman sa 35 sia kanu
Kitab Taurat.
Sudum enggu Gumura taman den kanu embala-bala lun a siudad a
midsisina bun mamikal i manga taw nin ka apia su pagidsan nilan
na pigkakaluma nilan bun. Na siniksa silan nu Kadenan kanu dala
kapegkapupusʼin a ʼbpangalaw-kalaw a apuy. Na upaman su manga entu
a inipailay kanu manga taw.
8 Na maitu bun ba su manga taw a nan a sabap kanu taginepen
nilan a pakapasibay kanilan na ʼgkanggiabuan nilan su ginawa nilan,
ipegkiasʼilan su apia entain a pegkamal kanilan enggu ʼbpanila-tilan
nilan su manga barakat a inaden kanu kawang-kawangan. 9 Inunta na
apia su ʼgkaunutan nu manga malaikat a su Mikail na da nin panila-tilai
su Saitan sa kanu kinadtapalawana nin lun pantag kanu bangkay nu
Musa ka nia nin lun bu pidtalu na “Su Mapulu bu i mataw sa leka
demaway!”
10 Ugaidʼa su nia a manga taw na ʼbpanila-tilan nilan su apia dala
sabutʼilan lun. Mana silan binatang a dala itungan nin a nia nilan
ʼbpagunutan na u ngin i sia kanu ginawa nilan. Ugaidʼa entu bun ba
mambu i makabinasa kanilan. 11 Na duan-duan nilan den! Kagina nia
nilan inilingan na su pinggula ni Kabil. b Nalinian nilan a benal miling
su pinggula ni Balaam a kalimbanan asal bu na makapantiali. c Maitu
bun ba, inilingan nilan bun si Kura a sinemungkang tembu siksan silan
a mana bun su kinasiksa kani Kura. d 12 Na uman silan ʼbpagamung
pegkan kanu kapendidilimudan nu na mana silan budseng sa lekanu,
naawan den silan na kaya enggu gilek, nia nilan bu ʼbpagitungen na
ginawa nilan. Nia nilan kalagidan na gabun a pakasedsegʼu sambel a
dala ʼgkadtatanggitʼin a ulan atawa ka mana silan kayu a di ʼbpagunga
apia timpu na kabpagunga na kayu. Mana silan kayu a binadtud taman
sa minatay den a benal. 13 Mana bun su bagel sa lagat a pedtubpa sa
maledsik kanu dedsan na maitu bun ba su uyag-uyagʼilan a napenu na
pakayaya a galebek. Nia nilan kalagidan na manga bitun a tadin. Na
inidtatalama den man nu Kadenan kanilan su kalut a nangilem-kilem i
kalibutengʼin taman sa lu den ba silan taman sa taman.
Yahuda
Magi NT Final draft.indb 755 3/24/2021 2:53:08 PM
756
14 Na su Nabi Inuk a ikapitu a tupu iganat kanu Adam na naalungʼin
bun su makapantag kanu entu a manga taw sa nia nin kadtalu na “Ilay
nu, makauma su Mapulu a kapedʼin su ngibu-ngibuan a malaikatʼin 15 ka
enggu nin makukum su langun na taw. Na sugaten nin den sa kawagib
su langun nu baladusa a taw a dala gilekʼin kanu Kadenan kanu langun
nu galebekan nilan a di pakasuat kanu Kadenan enggu su langun nu
mapasang a kangadtalu nilan a sakutu sa lekanin.”
16 Na su nia a manga taw na mategel embuku enggu mategel
manendit. Nia nilan bu ʼbpagunutan na su mawag a kiugʼa ginawa nilan.
Na ibpemamasela nilan man gaid i ginawa nilan enggu matatig kun sa
ʼbpamedtan nilan su pedʼilan asalʼa makua nilan bu su kiugʼa ginawa
nilan.
Su Kapebpagingat enggu su manga Papata
17 Ugaidʼa sekanu a manga lusud ku sa tian a papedtayan, na nia
nu ʼgkakalendem na su pidtalu nu manga sinugu nu Mapulu tanu a su
Isa al-Masih a manganggula 18 a “Sia den kanu mangauli den a gay na
mamembuat su manga taw a mategel edsudi a nia nilan bu unutan na
su kamustakilan a kiugʼa ginawa nilan.” 19 Su nia ba a manga taw i
papebpipitas sa lekanu. Nia nilan bu ʼbpagitungen na su kamamanusiay
bu ka dala kanilan su Suti a Ruh.
20 Ugaidʼa sekanu a manga lusud ku sa tian a papedtayan, na makin
nu pakabagel su saligʼu sia kanu manga panduan a ebpun kanu Kadenan.
Pangeni-ngeni kanu sia kanu tabangʼu Suti a Ruh. 21 Palalayun kanu
sia kanu limu nu Kadenan gagalu na kabpagingapa nu kanu uyag-uyag
a da taman nin a ibpagenggay sa lekanu nu Mapulu tanu a su Isa
al-Masih sabap kanu lat a nanamʼin. 22 Lati nu sa nanam su manga taw
a pendua-dua pamun kanu kapedsaligʼin kanu Kadenan. 23 Tabangi nu
su pedʼu sa kalipuasʼilan kanu apuy sa naraka. Apia su ped a manga taw
a pembaladusa na lati nu bun silan sa nanam ugaidʼa pangingat kanu sa
kanggula nu sa entu sa di kanu makalalagit. Na apia su balegkasʼilan a
nabudsengan nu galebekʼilan a kabaladusan na ikiasʼu.
Su Pugi enggu su Kadsukul-sukul kanu Kadenan
24 Na pugin tanu su kaisa-isa nin bu a Kadenan a makatiakap sa
lekitanu sa di tanu kambaladusa enggu makapasupeg sa lekitanu kanu
Yahuda
Magi NT Final draft.indb 756 3/24/2021 2:53:09 PM
757
sigay nin sa dala tila nin enggu aden kagalaw nin. 25 Sekanin bu su
Kadenan a ʼbpelipuas sa lekitanu sia makanggulalan kanu Mapulu tanu
a su Isa al-Masih. Sa lekanin a Kadenan su pugi, kabarakat, kadatu
enggu bagel iganat sa ganatan sampay saguna taman sa taman. Amin.
Wassalam
Yahuda
Magi NT Final draft.indb 757 3/24/2021 2:53:10 PM
758
Su Inipayag
Magi NT Final draft.indb 758 3/24/2021 2:53:10 PM
Bismillah Hir-Rahman Nir-Raheem
Assalamu Alaikum Warahmatullahi Ta'ala Wabarakatuh
Su nia a kitab na inisulatʼi Yuhan a isa kanu sapulu enggu dua a pinamili
nu Isa al-Masih. Na nia nakadalem kanu nia a kitab na su manga inipaalungʼu
Kadenan kani Yuhan a manggula sia kanu mangauli den a timpu. Inipaalung
sa lekanin su ukit a kabangkit kanu dunia. Na madakel i mamakasabalang
a manganggula kanu entu ba a timpu. Na amaika mauma den su entu na su
ʼbpamaginugut kanu Kadenan na katuntayan nilan sa mapia su entu enggu di
silan kangagilekan. Ugaidʼa su dikena menem ʼbpamaginugut kanu Kadenan
na di nilan katuntayan su entu enggu sangat a mangagaip silan taman sa
kemegkel silan na gilek.
Inisulat su nia kanu timpu a kapapegkapasang kanu manga taw a
ʼbpamaginugut kanu Isa al-Masih. Nia kahanda sa kinasulat sa nia na
asalʼa ʼgkabagel su manggiginawa enggu kaadenan na inam su manga taw a
papegkapasangan atawa ka ʼbpamungkaidanan sabap kanu saligʼilan kanu Isa
al-Masih a nabaluy a Mapulu nilan.
Na pinasabutan bun kanu nia a kitab i sia makanggulalan kanu Mapulu a su
Isa al-Masih na talawn nu Kadenan su kuntela nin a su Datu nu Giadsal enggu
su manga ulayatʼin. Na su manga taw a pedsalig kanu Kadenan a nabaluy a
manga wata nin na balasan nin silan sa bagu a dunia a suti a sekanin i pendatu
lun.
759
Magi NT Final draft.indb 759 3/24/2021 2:53:10 PM
760
a 1:7 Ebpun i nia sia kanu Kitab a I b nisulatʼu Nabi Danyil 7 ayat 13. 1:7 Ebpun i nia sia kanu Kitab a Inisulatʼu Nabi Zakaria 12 ayat 10.
Su Inipayag 1 1 Nia ba su inipayagʼu Isa al-Masih a inisampay lun nu Kadenan ka
enggu nin makapayag kanu manga panunugun nin su manganggula
a mangagan den makatingguma. Na inipayagʼu Isa al-Masih su entu
kanu panunugun nin a si Yuhan sia nakanggulalan kanu malaikatʼin
2 enggu nakapangimbenal menemʼi Yuhan su kadtalu a entu nu Kadenan
a su inipayagʼu Isa al-Masih a bantang taman den kanu langun pan
nu nailay nin. 3 Na mapia den a benal kanu manga taw a matia enggu
makikineg taman sa itagu nilan sa ginawa su manga kadtalu nu
Kadenan a inipayagʼin kanu nia a kitab ka mangagan den a benal i nia
makatingguma.
Su Salam
4 Salam sa lekanu, saki si Yuhan, su nia a sulat na san pakatumpa
kanu pitu timan a umpungan nu ʼbpamaginugut sa prubinsia a Asia.
San sa lekanu su da idsan nin a limu enggu kalilintad a ebpun kanu
Kadenan a su Kadenan a iganat sa ganatan taman sa taman enggu kanu
pitu kataw a malaikat a lu kanu kaadapan nu kulesi nin 5 enggu kanu Isa
al-Masih a matidtu a saksi a muna-muna a mimbibiag ʼbpaluman enggu
datu nu langun nu manga datu sia sa dunia.
Na su sekanin a sangat a pegkalimu sa lekitanu enggu tinemebus
sa lekitanu kanu kabaladusan a nangungulipen sa lekitanu sia
nakanggulalan kanu kinaigisʼu lugu nin 6 taman sa binaluy tanu nin a
pendatuan nin enggu ʼbpamangurban kanu Kadenan a Ama nin bun na
sa lekanin su pugi enggu kapendatu taman sa taman. Amin.
7 Ilay nu! Pakauma sekanin a makasaleta kanu gabun
sa kawang-kawangan. a
Na edsulimanen sekanin nu langun nu taw
apeg den nu manga sinemagkal lun.
Na su langun nu bangsa kanu pat a pisukʼu dunia
na makapaguguliang sa kailay nilan sa lekanin. b
Na manggula su entu. Amin!
Su Inipayag 1
Magi NT Final draft.indb 760 3/24/2021 2:53:10 PM
761
8 Na nia pedtalun nu Kadenan a Mapulu na “Saki su Punan-punan
enggu su Kapupusan. Saki su Kadenan iganat sa ganatan taman sa
taman. Saki su Barakat sa Langun.”
Su Nakalagid sa Kaka nu Manusia
9 Na saki a si Yuhan na suledʼu sa paginugut a kapedʼu sia kanu
kamalasayan, kapedtigkel enggu kapendatu sia kanu Isa al-Masih. Na
inidtug aku kanu nia a punul a bedtuan sa Patmus sabap kanu kabpangusiat
ku kanu kadtalu nu Kadenan enggu su kapedsaksi ku pantag kanu Isa
al-Masih. 10 Na kanu gay a kapedsimba kanu Mapulu na linemangkap
sa laki su Suti a Ruh. Na aden nakineg ku a matanug a suala sia kanu
taligkudan ku a mana katanugʼa uni na tambuli 11 sa nia nin pedtalun
na “Isulatʼengka kanu linulun a pedsulatan su ngin i mailay nengka
ka ipapaitʼengka lu kanu pitu timan a umpungan nu ʼbpamaginugut sa
dalepa a Ipisu, Ismirna, Pirgamu, Tiatira, Sardis, Piladilpia enggu Laudisia.”
12 Na linemengi aku ka enggu ku mailay su pedtalu a entu. Na nailay
ku i pitu timan a ʼbpanaguan sa palitan a bulawan. 13 Na lu kanu lukʼin
na aden nakatindeg a nia ku lun kalagidan na su Kaka nu Manusia. Na
linemambung sa aden ambilutʼin a bulawan sia sa laleb. 14 Na su bukʼin na
maputi a mana kaputi na gapas. Na su mata nin na manabia ka pan i apuy
a pegkaleg. 15 Na su manga ay nin na mana galang a pedtinang a sinayaban
sa apuy. Na su suala nin menem na mana dagusʼa ig. 16 Na sia kanu
kawanan a lima nin na pegkapet sa pitu timan a bitun. Na sia kanu ngali
nin na linemiu su magalang a benal a sundang a dua embala i galangan nin
enggu su benengʼin na pakaipeng a mana kalinawagʼu maudtu a senang.
17 Na endaw i kinailay ku lun na mana su naawan aku na makatu
taman sa nalunguk aku den lu kanu adapan nin ugaidʼa inami aku nin
kanu kawanan a lima nin sa nia nin pidtalu na “Da ka ʼgkagilek! Saki
su Punan-punan enggu su Kapupusan 18 a su bibiag taman sa taman!
Minatay aku den ugaidʼa saguna na ilay ka, ka bibiag aku taman sa
taman! Saki den i pegkakataw kanu gunsi nu kapatay enggu su dalepa
nu namamatay.
19 “Tembu isulatʼengka su ngin i ʼgkailay nengka, su ʼgkanganggula
saguna enggu su manganggula pan. 20 Na nia maena nu pitu timan
a bitun a nailay nengka kanu kawanan a lima ku na su pitu kataw a
manga malaikat a sinaligan kanu pitu timan a umpungan nu
Su Inipayag 1
Magi NT Final draft.indb 761 3/24/2021 2:53:11 PM
762
ʼbpamaginugut. Su pitu timan menem a ʼbpanaguan sa palitan a
bulawan na su pitu timan a umpungan nu ʼbpamaginugut.”
Su Ika-isa a Sulat 2 1 “Na isulatʼengka kanu malaikat a pedsaligan kanu umpungan nu
ʼbpamaginugut sa Ipisu i ‘Nia ba su katigan nu pegkapet kanu pitu
timan a bitun kanu kawanan a lima nin a ʼbpelakaw kanu lukʼu pitu timan
a ʼbpanaguan sa palitan a bulawan. 2 Katawan ku su manga penggalebeken
nu apegʼu kabpaginapasʼu enggu su kapedtigkelʼu. Katawan ku bun i
pedsapalan nu su manga taw a penggula sa mawag. Na inipaamadʼu su
ʼbpamagigiling sa manga sinugu nu Isa al-Masih taman sa natuntayan
nu i dikena silan tidtu a sinugu. 3 Katawan ku i midsabal kanu, enggu
katawan ku bun i sabap kanu paginugutʼu sa laki i kapedtigkelʼu kanu
kamalasayan taman sa dala kanu a benal sangkup. 4 Ugaidʼa nia ku
makadaway sa lekanu na mana migkalubay su kapegkalimu nu ka dikena
den mana kanu paganay. 5 Na ʼgkakalendemʼu su mabagel a kapegkalimu
nu sa laki paganay. Na makin edtaubat kanu ka embalingani nu su
galebekʼu paganay ka amaika di kanu edtaubat na seman aku ka iawa
ku su ʼbpanaguan sa palitan kanu nabetadan nin. 6 Ugaidʼa nia ku
mapamedta sa lekanu na ʼgkabensian nu su galebekʼu manga Nikulaita,
na maitu aku bun ʼgkabensian ku bun su entu. 7 Na apia entain i aden
tangila nin a pakakineg na makikineg kanu pedtalun nu Suti a Ruh kanu
manga umpungan nu ʼbpamaginugut enggu apia entain i manaban na
inggay ku lun su kawagib sa makakan kanu unga nu kayu a pakaenggay
sa uyag-uyag a da taman nin a lu kanu pamumulanan nu Kadenan.’
Su Ikadua a Sulat
8 “Na isulatʼengka kanu malaikat a pedsaligan kanu umpungan
nu ʼbpamaginugut sa Ismirna i ‘Nia ba su katigan nu sekanin a
Punan-punan enggu su Kapupusan, su isa a minatay enggu mimbibiag
ʼbpaluman. 9 Katawan ku su kapegkapasang sa lekanu enggu su kamiskin
nu apia nia nin kabantang i kawasa kanu sia kanu adapan nu Kadenan.
Katawan ku bun su kapendalat sa lekanu nu manga taw a pedtalu sa
Yahudi silan inunta na luyud silan kanu umpungan nu Datu na Giadsal.
10 Da kanu magilek kanu manga kamalasayan a mangagan nu den
matala. ʼGkatalatantu ku i aden sa lekanu i ipabilanggu nu Datu na
Su Inipayag 1 , 2
Magi NT Final draft.indb 762 3/24/2021 2:53:11 PM
763
c 2:14 panduan ni Balaam Mailay i nia sia kanu Yahuda ayat 11 enggu sia kanu Ikadua a Sulatʼi
Pitru 2 ayat 15 taman sa 16 sia kanu Kitab Injil. Mailay bun i nia sia kanu Manga Bilangan
31 ayat 16 sia kanu Kitab Taurat.
Giadsal asalʼa matepeng kanu, na malasay kanu sa dalemʼu sapulu gay.
Ugaidʼa embageli nu su saligʼu taman sa kapatay ka balasan ku sekanu
sa uyag-uyag a da taman nin. 11 Na apia entain i aden tangila nin a
pakakineg na makikineg kanu pedtalun nu Suti a Ruh kanu manga
umpungan nu ʼbpamaginugut. Na apia entain i manaban na di den
temala sa kanarakan, na entu ba su ikadua a kapatay.’
Su Ikatelu a Sulat
12 “Na isulatʼengka kanu malaikat a pedsaligan kanu umpungan nu
ʼbpamaginugut sa Pirgamu i ‘Nia ba su katigan nu aden magalang a
benal a sundangʼin a dua embala i galangan nin. 13 Katawan ku i endaw
kanu pegkakaleben, ka lu kanu pendatuan nu Datu na Giadsal. Pidsan ka
maitu na da kanu pitas sa laki ka da nu ikias su saligʼu sa laki apia
kanu kinaimatay kani Antipas a matidtu a pedsaksi sa laki san kanu
pendalepan nu a pendatuan nu Datu na Giadsal.
14 “ ‘Ugaidʼa aden bun pakadaway ku sa lekanu. Aden san sa lekanu
i di pamun pebpitas kanu manga panduan ni Balaam. c Sekanin i
namandu kani Balak sa kasasat kanu tupu nu Israil asalʼa makakan silan
kanu pegken a iniapal kanu manga balahala enggu makadsisina silan.
15 Na aden pamun san sa lekanu i di pamun pebpitas kanu panduan
nu manga Nikulaita. 16 Edtataubat kanu! Ka amaika dili na seman aku
mangagan ka imbunua ku sekanu kanu sundangʼu ngali ku.
17 “ ‘Na apia entain i aden tangila nin a pakakineg na makikineg
kanu pedtalun nu Suti a Ruh kanu manga umpungan nu ʼbpamaginugut
enggu apia entain i manaban na inggay ku lun su kauyagan a inipagena
a bedtuan sa manna. Na enggan ku bun su uman i isa kanilan sa watu a
maputi a sinulatan sa bagu a ngala a da salakaw a makataw lun nia
tabia na su makatalima lun.’ ”
Su Ikapat a Sulat
18 “Na isulatʼengka kanu malaikat a pedsaligan kanu umpungan nu
ʼbpamaginugut sa Tiatira i ‘Nia ba i katigan nu Tunggalʼu Kadenan a
su mata nin na manabia ka pan i apuy a pegkaleg enggu su ay nin na
Su Inipayag 2
Magi NT Final draft.indb 763 3/24/2021 2:53:12 PM
764
d 2:26-28 Mailay i nia sia kanu Manga Sengal 2 ayat 8 taman s e a 9 sia kanu Kitab Zabur. 2:26-28 Mailay i nia sia kanu nia bun ba a kitab 22 ayat 16.
mana galang a pedtinang. 19 Katawan ku su manga pinggalebekʼu, su
kakalimu nu, su saligʼu, su kinapananabangan nu enggu su katigkelʼu.
Katawan ku bun i su galebekʼu saguna na lawan pan kanu galebekʼu
paganay. 20 Ugaidʼa nia ku ipendaway sa lekanu na pedsugutan nu su
babay a nan a si Yisibil a ʼbpenabi-nabi. Sabap kanu manga panduan
nin na nakapasibay nin su manga panunugun ku sa enggalebek silan
sa kadsisina enggu keman kanu pegken a iniapal kanu manga balahala.
21 Na inenggan ku sekanin sa timpu a kadtaubat kanu kinadsina nin
ugaidʼa da bun sekanin embagu. 22 Itagu nu sa ginawa i nia ba, ideket ku
sekanin sa ikam enggu su langun na kapedʼin sa kapedsina na temala
silan sa tidtu-tidtu a kamalasayan amaika di den silan edtataubat.
23 Imatayan ku pan su ʼbpamangunut kanu manga panduan nin ka
enggu ʼgkatuntayan nu langun nu manga umpungan nu ʼbpamaginugut
i saki ba i pakailay kanu manga itungan enggu atay nu manga taw. Na
inggay ku kanu uman i isa su ngin i dait kanu pinggalebekʼin.
24 “ ‘Ugaidʼa su manga ped a taw sa Tiatira a dala paginugut kanu
inipamandu ni Yisibil enggu dala paganad kanu nadtalu a madidalem
a panduan nu Datu na Giadsal na nia ku madtalu sa lekanu na di ku
den umanan su manga pakaugat sa lekanu a kasuguan. 25 Nia nu bu
papanalus taman sa kauma ku na u ngin i natuntayan nu sia sa laki.
26-28 Na apia entain i manaban enggu penggulalan kanu kahanda ku
taman sa kapupusʼu dunia na inggay ku lun su kakamal kanu manga
bangsa a mana su kinaenggay nu Ama sa laki kanu entu. Makakamal
silan sa mabagel a mana su aden tungkedʼin a putaw a ibpamelupet a
manabia ka pan sa ʼgkalupet a binangga. d Nia inggay kanu manaban a
entu na su bitun a pedsebang kanu ʼgkatibuas. e
29 “ ‘Na apia entain i aden tangila nin a pakakineg na makikineg kanu
pedtalun nu Suti a Ruh kanu manga umpungan nu ʼbpamaginugut.’ ”
Su Ikalima a Sulat 3 1 “Na isulatʼengka kanu malaikat a pedsaligan kanu umpungan nu
ʼbpamaginugut sa Sardis i ‘Nia ba su katigan nu aden kamalʼin kanu
pitu kataw a malaikatʼu Kadenan enggu pegkapet kanu pitu timan a
Su Inipayag 2 , 3
Magi NT Final draft.indb 764 3/24/2021 2:53:13 PM
765
f 3:7 Mailay i nia sia kanu Kitab a Inisulatʼu Nabi Isayas 22 ayat 22.
bitun. Na katawan ku su penggalebeken nu san enggu katawan ku bun i
nia itungan nu manga taw makapantag sa lekanu na timbang a natalima
nu den su uyag-uyag a da taman nin. Ugaidʼa nia nin man kabantang
na timbang a minatay kanu den. 2 Imaman kanu! Embageli nu su ngin i
nasama sa lekanu ka enggu di maibped madadag. Kagina nailay ku i su
galebekan nu na di pamun pakatalutup kanu adapan nu Kadenan ku. 3 Nia
nu ʼgkakalendem na su ngin i natalima nu den enggu nakinegʼu ka entu ba
i paginuguti nu taman sa edtataubat kanu. Ka amaika di kanu mimaman
na seman aku a mana tanegkawn a di nu katawan u ngin a kutika i kauma
ku san. 4 Na apia ka maitu na aden pamun san sa lekanu sa Sardis i da
pamun kabudsengi su balegkasʼin. Na lemalakaw silan a kaped ku a
nakambalegkas sa maputi ka nakadait man kanilan i munut sa laki. 5 Na
apia entain i manaban na embalegkasan sa maputi enggu di ku punasen su
ngala nin lu kanu libelu a sinulatan kanu mamakatalima kanu uyag-uyag
a da taman nin. Na sia kanu adapan nu Ama ku a su Kadenan enggu kanu
manga malaikatʼin na ipayag ku i saben-sabenal a nalusud sekanin sa laki.
6 “ ‘Na apia entain i aden tangila nin a pakakineg na makikineg kanu
pedtalun nu Suti a Ruh kanu manga umpungan nu ʼbpamaginugut.’ ”
Su Ikanem a Sulat
7 “Na isulatʼengka kanu malaikat a pedsaligan kanu umpungan nu
ʼbpamaginugut sa Piladilpia i ‘Nia ba su katigan nu sekanin a entu a
Suti enggu Bantang. Na sekanin i pegkakataw kanu gunsi nu pendatuan
a inibpasad kanu Nabi Daud. Na amaika ukan nin su entu na dala
makapamintu lun enggu amaika menem ka pamintuan nin na
dala makagaga lun muka. f 8 Na katawan ku su penggalebeken nu san.
Ilay nu! Inukan ku sekanu sa pintu a da makagaga lun mamintu. Na
ʼgkatawan ku i dikena kanu gaid mabagel ugaidʼa apia ka maitu na
initagu nu sa ginawa su kangadtalu ku taman sa da aku nu ikias. 9 Na ilay
nu! Su manga taw a pedtalu sa Yahudi silan inunta na budtuden silan ka
luyud silan kanu umpungan nu Datu na Giadsal na pasugiuden ku kanu
paladʼu ay nu. Na lu nilan ba katawan i pinadtaya ku sekanu. 10 Na sabap
sa pinaginugutan nu su kasuguan ku a temigkel kanu na pangelungan ku
sekanu kanu makatingguma a bataluan sa dunia a matalu kanu langun
Su Inipayag 3
Magi NT Final draft.indb 765 3/24/2021 2:53:14 PM
766
nu taw. 11 Na mangagan aku den makatingguma san. Na nia nu papanalus
na u ngin i natuntayan nu sia sa laki ka enggu di maagaw sa lekanu su
balasʼu. 12 Na u entain i manaban na umbalen ku a palausʼu Suti a
ʼBpagagaman kanu Kadenan ku. Na di den sekanin maawa lu taman sa
taman. Itiap ku lun su ingala nu Kadenan enggu su ingala nu pendatuan
nin a mana su bagu a Awrusalim a ʼbpangalimbaba ebpun sa sulega a
ganat kanu Kadenan. Itiap ku bun sa lekanin su bagu a ngala ku.
13 “ ‘Na apia entain i aden tangila nin a pakakineg na makikineg kanu
pedtalun nu Suti a Ruh kanu manga umpungan nu ʼbpamaginugut.’ ”
Su Ikapitu a Sulat
14 “Na isulatʼengka kanu malaikat a pedsaligan kanu umpungan
nu ʼbpamaginugut sa Laudisia i ‘Nia ba su katigan nu bedtuan sa
pakatuman a su matidtu enggu tidtu a saksi a nabpunan nu langun nu
pinangaden nu Kadenan. 15 Na katawan ku su penggalebeken nu san a
dikena menem matenggaw enggu dikena menem mayaw. Na nia tinemu
i matenggaw kanu atawa ka mayaw. 16 Kagina sabap sa dikena kanu
matenggaw enggu dikena kanu menem mayaw na itubpa ku sekanu!
17 Na nia nu pan pedtalun kanu ginawa nu na “Kawasa aku, madakel
i nakua ku a kaaden, da den nasisita ku.” Ugaidʼa nia nin kabantang
na duan-duan nu den, pakalat kanu sa nanam, miskinan, pisek enggu
nakagkawas-kawas kanu. 18 Tembu nia ku madtalu sa lekanu na
pamasa kanu sia sa laki sa bulawan a sinayaban sa apuy ka enggu kanu
pegkawasa. Maitu bun pamasa kanu sa laki sa maputi a lambung a
makasapengʼu kanu pakayaya a kinagkawas-kawasʼu. Pamasa kanu bun
sa laki sa makagamut sa mata nu ka enggu kanu makailay.
19 “ ‘Na edtaluan ku man sa kapatidtu ku lun su apia entain a
pinadtaya ku. Tembu ba itagu nu sa ginawa su entu taman sa edtataubat
kanu. 20 Ilay nu! Nia aku den pedtindeg kanu liu nu pintuan nu a
pedsalam sa lekanu. Na apia entain i makakineg kanu suala ku taman sa
ukan aku nin na lemudep aku enggu makapagatuang kami keman. 21 Na
apia entain i manaban na paayanen ku kanu tapid ku kanu kulesi ku
a mana bun su kinapanaban ku enggu kinapagagayan ku kanu tapidʼu
Ama ku lu sa kulesi nin.
22 “ ‘Na apia entain i aden tangila nin a pakakineg na makikineg kanu
pedtalun nu Suti a Ruh kanu manga umpungan nu ʼbpamaginugut.’ ”
Su Inipayag 3
Magi NT Final draft.indb 766 3/24/2021 2:53:15 PM
767
Su Kulesi 4 1 Na guna maipus su entu na aden nailay ku lu sa sulega a bengawan
a naukan. Na nakineg ku menem su nauna a suala a mana katanugʼu
tambuli sa nia nin pedtalun na “ʼBpapulu ka sia ka ipailay ku sa leka
su ngin i dait a manggula u maipus su nia.” 2 Daka midsambuta demun
i kinalangkapʼu Suti a Ruh sa laki enggu nailay ku su Kulesi a aden
ʼbpagagayan lun. 3 Nia palasʼu ʼbpagagayan lun na manabia ka pan i
mana katinangʼu palamata a yaspir enggu rubi. Na su Kulesi menem na
nabalibetʼa buludtu a mana katinangʼu imirald. 4 Na nakabalibet bun
kanu Kulesi su duapulu enggu pat a kulesi a nia ʼbpagagayan lun na su
duapulu enggu pat kataw a manga kalukesan a nakalambung sa maputi
enggu nakadsansangan sa bulawan. 5 Iganat kanu Kulesi a entu na
ʼbpamedtalas su kilat, paleti enggu manga lugung. Na sia kanu adapan
nu Kulesi na aden pitu timan a sulu a pegkaleg. Na entu ba su pitu kataw
a malaikatʼu Kadenan. 6 Na sia kanu adapan nu Kulesi na aden bun mana
lagat a mana katia i kalingaw nin. Na aden pat timan a makasabalang a
manga binatang a nabausan na manga mata a nakatuki kanu pat timan
a ligidʼu Kulesi. 7 Na su ika-isa a binatang na palasʼa alimaw, su ikadua na
palasʼa sapi, su ikatelu menem na mana buntalʼa taw enggu su ikapat
na palasʼa ʼbpelayug a masela a papanuk. 8 Na uman i satiman kanu
manga binatang a entu na aden nem timan a papakʼin. Na nabausan
nu manga mata su manga lawasʼilan. Na magabi sa malamag na da den
pinda na kapebpugi nilan sa nia nilan ipedsengal na
“Suti, Suti, Suti su Kadenan a Mapulu a Barakat sa Langun!
Sekanin su Kadenan iganat sa ganatan taman sa taman!”
9 Na gagalu nu kapedsesengalʼu manga binatang a entu sa kapebpugi
nilan, kabpanginsukulen nilan enggu su kapembadtugʼilan kanu
ʼbpagagayan a entu kanu Kulesi a bibiag taman sa taman 10 na su
duapulu enggu pat kataw a manga kalukesan na pedsugiud kanu adapan
nu ʼbpagagayan kanu Kulesi ka pedsimban nilan su sekanin a entu a
ʼbpaguyag-uyag taman sa taman. Na ipebpaladʼilan su manga sansangan
nilan a bulawan lu kanu adapan nin sa nia nilan ipedsengal na
11 “Hu Kadenan nami enggu Mapulu nami, na nakadait a benal sa
leka su kapugi, su kabadtugan enggu su kadatu.
Ka seka man i nangaden kanu langun-langun.
Su Inipayag 4
Magi NT Final draft.indb 767 3/24/2021 2:53:16 PM
768
g 5:5 Su Alimaw sia na dikena binatang, inukit bu sa bayuk a inigelal kanu Isa al-Masih a
nia nin maena na mawalaw enggu pendatu. Na su katupuan nu Isa al-Masih a su Yahuda na
iniwadsanan bun sa alimaw a mailay sia kanu Manga Awal 49 ayat 8 taman sa ayat 10 sia kanu
h Kitab Taurat. 5:6 inigkurban Na nia nin maena sa basa a Grik na inimatayan. Sia kanu adat-betadʼilan na
bili-bili i ʼbpagusalen nilan sa kapegkurban.
Seka i migkahanda sa kinapangaden kanu langun nu entu
taman sa napangaden su entu enggu nakapaguyag-uyag.”
Su Tiniapan a Linulun a Sulat 5 1 Daka nakailay aku lu kanu kawanan a lima nu ʼbpagagayan kanu
Kulesi sa linulun a sinulatan kanu duakambala enggu tiniapan
sa pitu timan asalʼa di kaukan. 2 Na nakailay aku bun sa mabagel a
malaikat a ʼbpananawag sa “Entain basi i wagib a makaawa kanu manga
tiapʼu linulun a nia asalʼa mabungkal?” 3 Na dala isa bu a pakabungkal
lun atawa ka pakailay kanu nakadalem lun magidsan i lu sa sulega
atawa ka sia sa liwawaw na dunia taman den sia kanu didalemʼu lupa.
4 Na sabap sa da den wagib a pakabungkal kanu linulun a entu atawa
ka pakailay kanu nakadalem lun na sangat a nakapaguguliang aku.
5 Daka isa kanu manga kalukesan a entu i midtalu sa laki sa “Da ka
ʼbpaguguliang. Ilay ka, nanaban den su Alimaw g a muliataw nu Nabi
Daud a tupu nu Yahuda. Na mapakay den a maawa nin su pitu timan a
tiapʼu linulun ka bungkalen nin.”
6 Na nakailay aku sa inigkurban h a Manguda a Bili-bili a pedtindeg
kanu pageletan nu Kulesi enggu kanu manga makasabalang a binatang
enggu kanu manga kalukesan. Na aden pitu timan a sidungʼin enggu
aden pitu timan a mata nin. Na su pitu timan a mata, na entu ba su pitu
kataw a malaikatʼu Kadenan a nakapayapat sia sa liwawaw nu dunia.
7 Na minubay su Manguda a Bili-bili kanu Kulesi ka kinua nin su linulun
a entu lu kanu kawanan a lima nu ʼbpagagayan kanu Kulesi. 8 Na endaw
i kinakua nin lun na sinemugiud sa lekanin su pat timan a binatang
a makasabalang enggu su duapulu enggu pat a manga kalukesan. Na
uman i isa kanilan na aden palabuni-bunian nin a kutiapi. Na aden bun
pegkapetan nilan a manga tudtugan a bulawan a napenu na mamut a
tutungen a entu ba su manga pangeni-ngeni nu manga taw a sinuti. 9 Na
pedsengal silan sa bagu a sengal a
Su Inipayag 4 , 5
Magi NT Final draft.indb 768 3/24/2021 2:53:18 PM
769
“Wagib i seka i nakakua kanu linulun
enggu makaawa kanu manga tiapʼin!
Ka seka i inigkurban, na sia nakanggulalan kanu lugu
nengka na natebusʼengka su manga taw nu Kadenan
a ebpun kanu uman i manga tribu, basa,
maginged enggu manga bangsa.
10 Na binaluy nengka silan a isa a pendatuan enggu
ʼbpamangurban kanu Kadenan.
Na endatu silan kanu dunia.”
11 Na tinemingada aku menem na nakakineg aku sa suala nu
ngibu-ngibuan a manga malaikat. Na nakabalibet silan lu kanu Kulesi,
lu kanu manga binatang a makasabalang enggu kanu manga kalukesan.
12 Na pedsengal silan sa matanug sa
“Nakadait man kanu Manguda a Bili-bili a inigkurban
su kadatu enggu su kakawasan,
su ilemu enggu su kabagel, su kabadtugan enggu
su pugi taman kanu kasigay.”
13 Daka nakineg ku su langun nu linimbagʼu Kadenan a lu sa sulega,
kanu liwawaw na dunia, kanu didalemʼu lupa enggu kanu pusedʼu lagat
taman kanu langun pan na nakadalem lun a pedsengal sa
“Hu Sekanin a ʼbpagagayan kanu Kulesi enggu
Sekanin a Manguda a Bili-bili,
sa lekanu su kasigay enggu su kabadtugan,
su kapugi enggu su kadatu taman sa taman.”
14 Na su pat timan a binatang a makasabalang na midtalu sa “Amin.” Na
su manga kalukesan menem na sinemugiud ka sinemimba silan.
Su manga Tiap 6 1 Daka nailay ku su Manguda a Bili-bili a iniawa nin su muna-muna kanu
pitu timan a tiapʼu linulun. Na nakineg ku a midtalu su satiman kanu
pat timan a binatang a makasabalang sa “Talus ka!” Na su suala nin na
mana den lugung. 2 Daka aden nailay ku a maputi a kuda a su migkuda lun
na aden busugʼin enggu inenggan sekanin sa sansangan. Na ginemanat
sekanin ka embunua enggu tabanan nin su apia entain a pakambunua nin.
3 Na guna su iniawa menemʼu Manguda a Bili-bili su ikadua a tiap na
nakineg ku su ikadua a binatang a makasabalang a midtalu sa “Talus ka!”
Su Inipayag 5 , 6
Magi NT Final draft.indb 769 3/24/2021 2:53:19 PM
770
4 Na mimbuat menem su satiman a kuda a maliga i bumbulʼin. Na su
migkuda lun na inenggan sa kampilan enggu kawagib sa kasamuk kanu
kalilintadʼu taw sia sa dunia ka enggu pebpapataya su manga taw.
5 Na guna su iniawa menemʼu Manguda a Bili-bili su ikatelu a tiapʼu
linulun na nakineg ku menem a midtalu su ikatelu kanu binatang a
makasabalang sa “Talus ka!” Nia ku menem nailay na kuda a maitem
i bumbulʼin a su migkuda lun na ʼbpananggit sa timbangan. 6 Na aden
nakineg ku a suala a mana ebpun kanu pat timan a entu a binatang a
midtalu sa “Su kagagabian a sukay nu taw na nia nin bu makua na alaga
nu tenga sa supa a bantad atawa ka isa enggu tenga sa supa a bantad a
barli. Ugaidʼa di ka mapagkapulu su lana na ulibus enggu su igʼa ubas.”
7 Na guna su iniawa den nu Manguda a Bili-bili su ikapat a
tiapʼu linulun a entu na nakineg ku i midtalu su ikapat a binatang
a makasabalang sa “Talus ka!” 8 Nia ku menem nailay na su kuda a
magaw i bumbulʼin. Nia lun migkuda na bedtuan sa Kapatay a
pedtundug-tundugen nu Dalepa nu Namamatay. Na inenggan silan sa
bagel sa kapamunu kanu manga taw sa kanu sabad kanu pat bad kanu
dunia sa ukit a matalem, kanggutem, kadsakit enggu kapangimatay nu
manga mawalaw a binatang.
9 Na guna su iniawa nu Manguda a Bili-bili su ikalima a tiapʼu linulun
a entu na nailay ku lu kanu atagʼu pegkurbanan su ngiawa nu manga
taw a nasabil sabap kanu kabpaginugutʼilan kanu kadtalu nu Kadenan
taman kanu kapedsaksi nilan lun. 10 Na ibpelalisʼilan sa matanug i “Hu
Kadenan a Mapulu a Suti enggu Bantang! Kanu pan i kasiksa nengka
kanu manga taw sa dunia a minimatay sa lekami asalʼa makasuli kanu
kinapatuga nilan kanu lugu nami?” 11 Na uman i isa sa kanilan na
inenggan sa maputi a lambung enggu pidtalu kanilan i mangingapa
pan silan sa paidu ka mangagan den pangimatayan nu taw su manga
suledʼilan sa paginugut a kapedʼilan a manga ulipen nu Kadenan a
makatalutup kanu bilangan nilan.
12 Na guna su iniawa nu Manguda a Bili-bili su ikanem a tiapʼu linulun
na lineminug sa mabagel. Na mindukilem su senang ka pidsan nengka
sudsaken su mata. Maitu bun su ulan-ulan na migkaliga sa mana den lugu
i kinagkaliga nin. 13 Su manga bitun sa kawang-kawangan na nangaulug a
mana su unga na kayu a igus a ʼgkangaulug amaika ʼgkasugatʼa mabagel
a sambel. 14 Na nakatekaw demun nalekat su langit a manabia ka pan i
Su Inipayag 6
Magi NT Final draft.indb 770 3/24/2021 2:53:20 PM
771
kaletas a nalulun enggu su langun nu manga palaw apegʼu manga punul
na naawa kanu nabetadan nilan. 15 Saleta mambu na su manga sultan
kanu dunia enggu su manga balapantag a taw, su ʼgkangaunutan nu manga
sundalu, su manga kawasa, su manga mabagel taman den kanu langun
nu manga taw a magidsan pan i ulipen enggu dikena ulipen na namagena
den silan lu kanu manga takub enggu lu kanu manga lingkabʼu lakungan
nu manga palaw. 16 Nia nilan ibpelalis kanu manga palaw taman kanu
manga lakungan na “Tambaki kami nu den ka enggu nami ʼgkapagenan
su ʼbpagagayan lu kanu Kulesi enggu malipuas kami kanu lipungetʼu
Manguda a Bili-bili. 17 Ka nauma den ba a nia su gay a ipagedam den su
lipungetʼilan kanu manga taw sia sa dunia. Na apia sakataw na dala
makagaga lun i kapasangʼin.”
Su Magatus enggu Patpulu enggu Pat Ngibu a Taw a Tiniapan 7 1 Na guna maipus i entu na aden nailay ku a pat kataw a malaikat
a pedtindeg kanu pat a pisukʼu dunia. ʼBpagelenen nilan su sambel
a pedsanggiup kanu pat a pisukʼu dunia ka enggu di makasanggiup
kanu kalupan, kanu manga lagat taman kanu palakayu-kayuan. 2 Na
aden bun nailay ku a sakataw a malaikat a pakauma a ganat sa
sebangan a pedtatanggiten nin su ibpaniapʼu Kaisa-isa nin a Kadenan.
Na ibpananawagʼin sa matanug kanu pat kataw a entu a malaikat a
inenggan sa bagel sa kabinasa kanu kalupan taman kanu manga lagat i
3 “Di nu pan pembinasa su kalupan, su lagat enggu su palakayu-kayuan
taman sa di tanu pan katiapan su langun na biasʼu ulipen nu Kadenan.”
4 Na su nakineg ku a natiapan na magatus enggu patpulu enggu pat
ngibu i kadakelʼin a ganat kanu langun nu katupuan nu manga taw a
Israil. 5-8 Na nia kadakelʼu natiapan a ebpun kanu tupu nu Yahuda na
sapulu enggu dua ngibu, maitu bun ba i kadakelʼu natiapan a ebpun
kanu tupu ni Rubin, tupu ni Gad, tupu ni Asir enggu tupu ni Naptali. Na
maitu bun ba, sapulu enggu dua ngibu bun i kadakelʼu natiapan a ebpun
kanu tupu ni Manasi, tupu ni Simiun, tupu ni Libi, tupu ni Isakar enggu
tupu ni Sibulun, tupu ni Yusup taman den kanu tupu ni Buniamin.
Su manga Nakatigkel
9 Na guna maipus su entu na nakailay aku sa sakian-kian a manga
taw a dala makagaga lun milang i kadakelʼin. Na nakabpun i entu
Su Inipayag 6 , 7
Magi NT Final draft.indb 771 3/24/2021 2:53:20 PM
772
i 7:16 Ebpun i nia sia kanu Kitab a I j nisulatʼu Nabi Isayas 49 ayat 10. k 7:17 Ebpun i nia sia kanu Kitab a Inisulatʼu Nabi Isayas 49 ayat 10. 7:17 Ebpun i nia sia kanu Kitab a Inisulatʼu Nabi Isayas 25 ayat 8.
kanu langun nu bangsa, tribu, maginged enggu kanu langun nu basa.
Na pedtindeg silan lu kanu kaadapan nu Kulesi enggu kanu Manguda
a Bili-bili. Na linemambung silan sa maputi enggu pegkapet i uman
i isa sa laun na libi. 10 Na ibpelalisʼilan sa matanug i “Su kalipuasan
tanu na sia kanu Kadenan tanu a su ʼbpagagayan kanu Kulesi enggu
kanu Manguda a Bili-bili!” 11 Na su namedtindeg a manga malaikat a
nakabalibet kanu Kulesi enggu su manga kalukesan apegʼu pat timan a
binatang a makasabalang na sinemugiud silan kanu adapan nu Kulesi ka
sinimba nilan su Kadenan 12 sa nia nilan pedtalun na “Amin!”
Pidtalu nilan bun i
“Hu Kadenan nami, sa leka man su kasigay, su pugi, su ilemu,
su kadsukul-sukul enggu su kabadtugan,
su kadatu enggu su kabagel.
Ka leka man su langun nu entu taman sa taman! Amin.”
13 Na isa kanu manga kalukesan i minidsa sa laki sa “Entain basi i
namba a namelambung a nan sa maputi enggu endaw silan nakabpun?”
14 Na nia ku nakasumpat na “Hu mapulu, seka bun i mataw kanilan!”
Na nia mambu pidtalu nu kalukesan na “Silan ba a nan su manga taw
a nakalipuas enggu nakatigkel kanu mapasang a kinapamungkaid. Na
sinuti nilan su manga lambungʼilan kanu lugu nu Manguda a Bili-bili.
15 Na namba i sabapʼin a nan silan kanu adapan nu Kulesi nu Kadenan
ka pedsimban nilan sekanin sa magabi sa malamag sia kanu Suti a
ʼBpagagaman lu sa sulega. Na su ʼbpagagayan kanu Kulesi i pegkelung
kanilan. 16 ‘Di den silan temala sa gutem enggu di den silan kamalan.
Di den silan maagagʼa senang atawa ka apia ngin a mayaw.’ i 17 Ka su
Manguda a Bili-bili a lu kanu Kulesi i pedtuganul kanilan. ‘Tutulun nin
silan kanu bualan nu ig a pakaenggay sa uyag-uyag a da taman nin.’ j ‘Na
punasan nu Kadenan su langun nu manga igisʼu lu nu mata nilan.’ k”
Su Ikapitu a Tiap 8 1 Na guna su iniawa nu Manguda a Bili-bili su ikapitu den a tiap na
kanu dalemʼu tenga sa uras na dala ʼgkakineg lu sa sulega. 2 Daka
Su Inipayag 7 , 8
Magi NT Final draft.indb 772 3/24/2021 2:53:21 PM
773
l 8:10 bulalakaw Na nia ped a kapedtawag lun sa basa a Maguindanaon na tay na bitun, sia
menem sa English na falling star.
nailay ku su pitu kataw a manga malaikat a pedtindeg kanu adapan nu
Kadenan enggu uman i isa kanilan na inenggan sa tambuli.
3 Na aden bun sakataw a malaikat a nakauma a aden itʼin a
tudtugan a bulawan a midtindeg lu kanu adapan nu pegkurbanan. Na
inenggan sekanin sa madakel a tutungen a mamut ka tinutungʼin kanu
pegkurbanan a bulawan lu kanu adapan nu Kulesi. Na iniamungʼin su
entu kanu manga pangeni-ngeni nu manga taw a sinuti. 4 Na su belʼu
tutungen a mamut a pegkapetan nu malaikat na nakasabpet kanu adapan
nu Kadenan a unut su manga pangeni-ngeni nu manga taw a sinuti.
5 Daka su tudtugan a bulawan na pinenu nu malaikat sa butʼu apuy a
ebpun kanu pegkurbanan ka initapuyakʼin kanu dunia. Na guna su maitu
na mibpapaleti, namelugung, namedtalas su kilat enggu lineminug.
Su Pitu Timan a Tambuli
6 Na su pitu kataw a entu a malaikat na adil den silan sa kayupʼilan
kanu manga tambuli nilan.
7 Na guna su iniyupʼu nauna a malaikat su tambuli nin na minulan
sia sa dunia sa ilu enggu apuy a midsimbul sa lugu. Na natutung su
sabad kanu telu bad kanu kalupan enggu su sabad kanu telu bad kanu
manga kayu taman den kanu langun nu utan.
8 Na guna menem su iniyupʼu ikadua a malaikat su tambuli nin na
inidtug lu kanu lagat su manabia ka pan i palaw a pegkaleg. Na mimbaluy
a lugu su sabad kanu telu bad kanu lagat, 9 na naibped minatay su sabad
kanu telu bad kanu langun na balangiawa a natabu lu enggu naibped bun
nabinasa su sabad kanu telu bad kanu manga kapal lu.
10 Na guna menem su iniyupʼu ikatelu a malaikat su tambuli nin na
naulug ebpun kanu langit su masela gaid a bitun a pegkaleg a mana
den bulalakaw. l Na naulugan nin su sabad kanu telu bad kanu manga
lawasʼu ig enggu manga bualan. 11 Binedtuan su bitun a entu sa Patawali.
Na migkapait su sabad kanu telu bad kanu ig. Na madakel i minatay
sabap kanu kinainemʼilan kanu entu a ig a migkapait-pait.
12 Na guna menem su iniyupʼu ikapat a malaikat su tambuli nin na
nabinasa su sabad kanu telu bad kanu senang, kanu ulan-ulan enggu kanu
Su Inipayag 8
Magi NT Final draft.indb 773 3/24/2021 2:53:22 PM
774
m 9:11 Abadun enggu Apuliun Na nia maena nu nia a manga ngala na ʼbpaminasakan.
manga bitun. Tembu migkalibuteng su sabad kanu telu bad kanu
nagagabian taman sa da den ʼgkalinawag su sabad kanu telu bad
kanu nalalamagan.
13 Na guna maipus su entu na nakailay aku sa satiman a masela a
papanuk a pendadalayug lu sa kawang-kawangan enggu inibpedan
nin sa katanug su kabpelalisʼin sa “Sangat i kapasangʼin a tiuba su
makatingguma kanu taw sia sa dunia amaika yupen den nu telu kataw
pan a malaikat su manga tambuli nilan!” 9 1 Na guna su iniyupʼu ikalima a malaikat su tambuli nin na nailay
ku su isa a bitun a naulug sia sa dunia. Na inenggay lun su gunsi
nu Kalut a Nangilem-kilem. 2 Guna nin ʼbpagukai su Kalut a entu na
linemiu i makapal a benal a bel tembu mindukilem su senang enggu su
kawang-kawangan. 3 Daka nameliu su manga tapudi a lu ebpun kanu
bel, na nakalapat silan kanu liwawaw na dunia enggu inenggan silan sa
kawagib sa kapamungkaid a mana manga ulang. 4 Na pidtutuman silan
sa di nilan binasan su manga utan, su manga kayu atawa ka apia ngin
a pamumulan ka nia nilan bu pamungkaidanan na su manga taw a dala
tiapʼu Kadenan sia kanu biasʼin. 5 Ugaidʼa dala silan enggi sa kawagib sa
kapangimatay kanu taw ka nia bu inenggay kanilan na kalasay nilan lun
sa dalemʼu lima ulan sa ukit a kabutʼilan lun a mana su kabutʼu manga
ulang. 6 Na kanu entu a timpu na ʼbpapangilayn nu manga taw u panun
i kapatay nilan, nia nilan ʼgkalilinian na matay den silan ugaidʼa di bun
silan pebpatay.
7 Nia kalagidan nu manga tapudi a entu na mana su buntalʼu manga
kuda a inadil sa kambunua. Na aden nakauntul kanu ulu nilan a mana
sansangan a bulawan. Su benengʼilan na mana benengʼa taw. 8 Su bukʼilan
na mana bukʼu babay enggu su ngipen nilan na mana ngipen na alimaw.
9 Na su manga lalebʼilan na nabausan na mana putaw a linala enggu su
uni nu papakʼilan na makalagid sa sagedselʼu madakel a kuda enggu
manga kalisa a pedseseleda sa kapembunua. 10 Na aden manga ikugʼilan
a ibpanebek a mana bun ikugʼu ulang, na entu ba i ibpelasay nilan kanu
manga taw kanu dalemʼu lima ulan. 11 Na aden datu nilan a pegkakataw
kanilan. Na sekanin su pegkamal kanu Kalut a Nangilem-kilem. Nia ngala
nu entu sa basa a Hibru na Abadun enggu Apuliun m sa basa a Grik.
Su Inipayag 8 , 9
Magi NT Final draft.indb 774 3/24/2021 2:53:23 PM
775
12 Na entu ba su nauna a tiuba a nakauma kanu manusia ugaidʼa aden
pamun dua timan a pakatundug.
13 Daka guna menem su iniyupʼu ikanem a malaikat su tambuli nin
na nakakineg aku sa suala a ebpun kanu pat timan a sidung a lu kanu
manga pisukʼu pegkurbanan a bulawan lu kanu adapan nu Kadenan.
14 Na nia menem pidtalu nu suala kanu ikanem a malaikat na “Butawani
ka su pat kataw a malaikat a pinawik lu kanu masela a pulangi a
Yupratis.” 15 Daka binutawanan mambu su pat kataw a entu a malaikat
a inadil sa nauget den a timpu sa kanu nia ba a kutika, sa kanu nia ba a
gay, ulan-ulan enggu lagun ka enggu nilan ʼgkapangimatayan su ikatelu
bad kanu manusia. 16 Na nakineg ku i nia kadakelʼu sundalu nilan a
migkukuda na dua gatus kamiliun. 17 Na inipaalung sa laki su palasʼu
manga kuda nilan apegʼu migkukuda lun. Na nia nilan palas na
mimbabalegkas sa putaw a pakakelung kanu lalebʼilan. Na su suga
nu kelungʼilan na maliga a mana apuy, malutu a bilu enggu binaning
a mana sandawa. Na su ulu nu manga kuda na nia ku lun kalagidan
na mana ulu na alimaw. Na ʼbpeliuan na apuy enggu bel enggu sandawa
su ngali nilan. 18 Daka naibped matay su sabad kanu telu bad kanu
manusia sia sa liwawaw na dunia sabap kanu telu timan a entu a tiuba
a mana su apuy, bel enggu sandawa a ʼbpeliu kanu ngali nu manga kuda.
19 Na su ibpangimatay nu manga kuda a entu na lu pakabpun kanu
manga ngali nilan enggu lu kanu manga ikugʼilan ka su manga ikugʼilan
na mana nipay a ʼbpanuka.
20 Na su nangasama kanu manusia a da matay sa entu na da nilan
bun edtataubati su kapedsimba nilan kanu manga saitan enggu su
kapedsimba nilan kanu pinangumbalʼilan a balahala a bulawan, pilak,
galang, watu enggu kayu apia di pamakailay su entu, di pamakalakaw
enggu di pamakakineg. 21 Na da nilan bun edtataubati su kinapamunu
nilan, su kinapangalintaw nilan enggu su kinadsisina nilan taman den
kanu kinapamanegkaw nilan.
Su Malaikat enggu su Manaut a Linulun a Sulat 10 1 Na guna maipus su entu na nakailay aku menem sa sakataw pan
a mabagel a malaikat a pembaba ebpun sa sulega, na naputusʼu
gabun enggu aden buludtu a nakalibet kanu ulu nin. Su benengʼin
na manabia ka pan i senang a pedsigay enggu su manga lisen nin na
Su Inipayag 9 , 10
Magi NT Final draft.indb 775 3/24/2021 2:53:24 PM
776
mana palaus a apuy. 2 Na aden ʼbpagamin nin a manaut a linulun a
sulat ugaidʼa nabelat den. Na su kawanan a ay nin na lu nin inidampu
kanu lagat enggu su biwang menem na lu kanu lupa. 3 Linemalis
sekanin a mana katanugʼa tagaw na alimaw. Na kanu kinalalisʼin na
midsasalengan lemugung su pitu timan a lugung. 4 Guna maipus su
kinalugung na ipedsulat ku su ngin i nakineg ku kanu lugung a entu
ugaidʼa aden suala a ebpun sa sulega a nia nin pedtalun sa laki na “Di
ka ipebpayag su nakinegʼengka kanu pitu timan a entu a lugung enggu
di ka den ipedsulat!”
5 Daka su malaikat a nailay ku a dinemampu lu kanu lagat enggu lu
kanu lupa na inikayangʼin su kawanan a lima nin kanu sulega 6 enggu
midsapa sekanin kanu kaisa-isa nin a da taman nin a minaden kanu
langit enggu su langun nu nakadalem lun, kanu lupa enggu su langun
nu nakadalem lun apeg den nu lagat enggu su langun nu nakadalem
lun. Na nia inidsapa nu malaikat a entu na “Mangagan den makauma su
kutika a ʼbpagingapan nu! 7 Ka amaika yupen den nu ikapitu a malaikat
su tambuli nin na nan den ba su kutika a tumanen den nu Kadenan su
inipagena a kahanda nin a mana su inipayagʼin kanu manga sinugu nin
a nabi.”
8 Na guna maipus i entu na nakineg ku menem su suala a ebpun sa
sulega sa nia nin pidtalu sa laki na “Kua ka su manaut a linulun a sulat
a nabelat den lu kanu lima nu malaikat a entu a pedtindeg kanu lagat
enggu kanu lupa.” 9 Daka inubay ku su malaikat a entu ka pinangeni
ku lun su manaut a linulun a sulat. Na nia nin pidtalu na “Kua ka den
a nia enggu isungitʼengka, ka mamis man i nia sia kanu ngali nengka a
mana su kamisʼu teneb ugaidʼa mapait a benal sia kanu tian nengka.”
10 Na kinua ku mambu su entu enggu kinan ku. Na benal a mamis a
mana su kamisʼu teneb ugaidʼa guna ku den malamed na nagedam ku i
sangat i kapaitʼin sia kanu tian ku. 11 Na pidtalu menem sa laki i “Dait a
ipayagʼengka menem su manggula nu manga maginged, manga bangsa,
manga basa apeg den nu manga datu.”
Su Dua Kataw a Saksi 11 1 Daka inenggan aku sa ibpanembu a mana tungked enggu
pidtaluan aku sa “Tembu ka su Suti a ʼBpagagaman kanu
Kadenan taman kanu pegkurbanan lun enggu bilang ka su ʼbpamedsimba
Su Inipayag 10 , 11
Magi NT Final draft.indb 776 3/24/2021 2:53:24 PM
777
lu. 2 Ugaidʼa di ka den ibpagamung pedtembu su lama-lama nu Suti a
ʼBpagagaman lu sa liu kagina iniumun den i entu kanu manga taw
a dikena-Yahudi. Na dakudaken nilan su suti a siudad kanu dalemʼu
patpulu enggu dua ulan. 3 Na sugun ku san su dua kataw a saksi ku a
mimbalegkas sa saku ka kanu dalemʼu sangibu enggu dua gatus enggu
nempulu gay na ipayagʼilan bu su kadtalu nu Kadenan.”
4 Na su dua kataw a entu a saksi na silan su nadtalu a su duapun a
kayu a ulibus atawa ka su dua timan a ʼbpanaguan sa palitan. Na lu
silan pedtindeg kanu adapan nu Kadenan a Mapulu sa langun. 5 Na
amaika aden miug mamungkaid kanilan na ʼbpeliuwan na apuy su ngali
nilan a temupuk kanu mamungkaid a entu kanilan. Na maitu ba i ukit
a kapangimatay kanu apia entain a mamungkaid kanilan. 6 Na aden
bagelʼilan sa kadapeng kanu kawang-kawangan ka enggu di makaulan
kanu manga timpu a kapebpayagʼilan kanu kadtalu nu Kadenan. Na
aden bun bagelʼilan sa kapambaluy sa lugu kanu ig enggu kapangaden
kanu embalang-balang a tiuba sia sa dunia sa kanu apia ngin a kutika a
kiugʼilan.
7 Na amaika makapasad den silan mangimbenal, na embuat su
balangiawa a makagkaid a lu makabpun kanu Kalut a Nangilem-kilem
ka imbunua nin silan, na talawn nin silan taman sa matay nin. 8 Na su
bangkay nu dua kataw a entu a midsaksi na tagaken lu kanu lalan nu
badtug a siudad a iniwadsanan sa Sudum enggu Egypt. Na lu bun ba a
siudad initutuk kanu kayu a pinambalawaga su Mapulu nilan. 9 Na kanu
dalemʼu telu gay enggu tenga na edtulikan bu nu manga taw su bangkay
nilan a ebpun kanu embalang-balang a maginged, tribu enggu basa
taman kanu embalang-balang a manga bangsa. Na di nilan sugutan su
manga taw sa kalebeng kanilan. 10 Na sabap kanu kapatay nu dua kataw
a entu a saksi na edsela-sela silan taman sa mamagenggaya silan. Na
edsudian nilan su bangkay nu dua kataw a entu a nakagkaid kanilan.
11 Ugaidʼa maipus su telu gay enggu tenga na yupan nu Kadenan su
dua kataw a entu a saksi kanu napas a ʼbpagenggay sa uyag-uyag, na
makambangun silan taman sa apia entain i makailay kanilan na kaawan
na makatu sa gilekʼin lun. 12 Na makakineg su dua kataw a entu a
saksi sa matanug a suala a makabpun sa sulega sa nia nin edtalun na
“ʼBpapulu kanu den!” Daka ʼbpapulu den mambu silan lu sa sulega a
pedtulikan nu manga kuntela nilan gagalu nu kapebpapulu nilan taman
Su Inipayag 11
Magi NT Final draft.indb 777 3/24/2021 2:53:25 PM
778
sa makasaleta den silan kanu manga gabun. 13 Na kanu entu ba a kutika
na leminug sa sangat i kabagelʼin. Na mabinasa su sabad kanu sapulu
bad kanu badtug a siudad taman sa pitu ngibu a taw i matay. Na su
mangasama a da matay na sangat a ʼgkangagilekan. Na sabap sa entu na
pugin nilan su Kadenan a lu sa sulega.
14 Na entu ba su ikadua a tiuba. Na aden pan pakatingguma a ikatelu
a tiuba.
Su Ikapitu a Tambuli
15 Na guna su iniyupʼu ikapitu a malaikat su tambuli nin na nakakineg
aku sa manga matanug a suala a lu pakaganat sa sulega sa nia nilan
pedtalun na
“Su kapendatu kanu dunia na nakatapenay den
kanu Kadenan tanu a Mapulu enggu kanu Masih nin.
Na sekanin i endatu taman sa taman!”
16 Na su duapulu enggu pat kataw a manga kalukesan a
ʼbpamagagayan kanu kulesi nilan lu kanu adapan nu Kadenan
na sinemugiud silan ka sinimba nilan su Kadenan 17 sa nia nilan
pedtalun na
“Hu Kadenan a Mapulu a Barakat sa Langun,
sangat a pedsukul-sukul kami sa leka!
Seka su Kadenan iganat sa ganatan sampay saguna.
Ipenggulalan nengka den su dala idsan nin a kabarakatʼengka
enggu su kapendatu nengka!
18 Na sangat a ʼgkalipunget su manga taw a dikena ʼbpamaginugut,
su lipungetʼengka na nakatingguma den,
nia den ba su kutika a sugaten den sa kawagib su namamatay.
Na su manga nabi a panunugun nengka
enggu su langun nu taw a sinuti nengka a aden gilekʼin
sa leka
magidsan pan i balapantag enggu dikena balapantag
a taw na balasan nengka den silan.
Na su manga mininasa menem kanu dunia na binasan
nengka den silan.”
19 Daka inukan den su Suti a ʼBpagagaman lu sa sulega, na nailay
ku lu su Kaun nu Kapasadan. Na guna su maitu na namedtalas su
Su Inipayag 11
Magi NT Final draft.indb 778 3/24/2021 2:53:26 PM
779
n 12:9 ulayatʼin Su manga ulayat sia na su manga saitan a pendatuan nu Datu na Giadsal.
kilat, mibpapaleti, namelugung enggu lineminug taman sa minulan sa
mangasela a benal a ilu.
Su Babay enggu su Naga 12 1 Na guna maipus su entu na mibpapayag lu kanu
kawang-kawangan su tanda a pakagaip-gaip a babay a
nambalegkasʼin su senang enggu su ay nin na lu nakadampu kanu
ulan-ulan. Nakadsansangan sekanin sa sapulu enggu dua a bitun.
2 Na su entu a babay na pembata taman sa pakalalis sa kasakitʼu
kapembata nin.
3 Saleta mambu na aden bun mibpapayag lu kanu kawang-kawangan
a tanda a pakagaip-gaip a maliga a naga a sangat i kasela nin a aden
pitu timan a ulu nin enggu sawati i sidungʼin. Na uman i ulu nin na
aden sansangan nin. 4 Na linabpesʼin kanu ikugʼin su sabad kanu telu
bad kanu manga bitun ka inidtugʼin sia sa dunia. Entu pan ka midtindeg
sekanin lu kanu adapan nu babay a pembata ka enggu nin ʼgkasakab
su wata sa endaw i kagemaw nin. 5 Saleta mambu na mimbata den su
babay sa wata a mama. Na su entu a wata na mabagel i kandatu nin a
mana su tungked a putaw. Endatuan nin su langun nu manga bangsa sa
liwawaw na dunia. Na inagaw su entu a wata ka pinananggit lu kanu
adapan nu Kadenan a lu kanu Kulesi nin. 6 Na su babay mambu na
nalalaguy lu kanu tawan-tawan a dalepa a inadilʼu Kadenan sa lekanin
a kandalepan nin enggu lu ba sekanin katiakapan kanu dalemʼu sangibu
enggu dua gatus enggu nempulu a gay.
7 Guna su maitu na mimbunua lu kanu sulega. Ka su malaikat a
su Mikail apegʼu kapedʼin a malaikat na inimbunua nilan su Naga
taman sa minatu mambu su Naga apegʼu manga ulayatʼin. 8 Na
natalaw nilan su Naga taman sa pinaawa sekanin lu sa sulega 9 ka
inidtug sekanin sia sa dunia. Na entu ba su nipay a iganat sa ganatan,
su binedtuan sa Datu na Giadsal atawa ka Saitan. Sekanin ba su
ʼbpanalimbut kanu sakadunia. Na su manga ulayatʼin n na iniunut bun
midtug sia sa dunia.
10 Na nakakineg aku menem sa matanug a suala a ebpun sa sulega a
nia nin pedtalun na
Su Inipayag 11 , 12
Magi NT Final draft.indb 779 3/24/2021 2:53:26 PM
780
“Saguna na nakauma den su kalipuasan, kabarakatan
enggu su kapendatu nu Kadenan tanu!
Na nakatingguma bun su kakamalʼu Masih a pinamili nin
ka tinabanan nin enggu inidtug sia sa dunia su Datu na Giadsal
a magabi sa malamag na ʼbpanendit bu kanu manga suled
tanu sa paginugut sia kanu adapan nu Kadenan.
11 Tinabanan nilan sekanin sia nakanggulalan kanu lugu nu
Manguda a Bili-bili
enggu kanu kabpangimbenalʼilan kanu bantang
apia nia nin kaaden i ipatay nilan pan.
12 Na kagina ka maitu na dait a edsisigalaw kanu a lu sa sulega
taman den kanu langun na pegkaleben lu.
Ugaidʼa sangat i kapasangʼin a tiuba i makatingguma sa lekanu
san sa liwawaw nu lupa taman den kanu lagat
ka su Datu na Giadsal na san den
a sangat a ʼbpangaliputeng
kagina ʼgkatawan nin i mangagan bu i kutika nin!”
13 Na guna kaimamani nu Naga i inidtug sekanin sia sa dunia na
pinaneledʼin su babay a mimbata sa wata a mama. 14 Ugaidʼa inenggan su
babay sa dua timan a papakʼu masela a papanuk asal bu na makalayug
sekanin ka enggu dili masautʼu Naga lu kanu midtawan-tawan a dalepa a
pinagenan sa lekanin. Na lu ba sekanin tiakapan nu Kadenan sa dalemʼu
telu lagun enggu tenga. 15 Daka tinemubpa su Naga sa ig a manabia
ka pan i degan ka asalʼa maanud su babay. 16 Ugaidʼa mimbutekad su
lupa ka inigupʼin su ig a initubpa nu Naga tembu nakalipuas su babay.
17 Daka miniseg i sakitʼa ginawa nu Naga kanu babay, na nia nin
mambu pidsangul na su nasama kanu manga tupu nu babay ka
inimbunua nin. Silan ba a nia su manga taw a penggulalan kanu
manga kasuguan nu Kadenan enggu di den edsalin-salin su atay nilan
sa kanu kinapaginugutʼilan kanu tutuma nu Isa al-Masih.
18 Daka midtindeg lu kanu dedsan su Naga.
Su Balangiawa a Makagkaid 13 1 Na guna su naipus i entu na nakailay aku menem sa balangiawa
a makagkaid a mimbuat kanu lagat a aden pitu timan a ulu
nin enggu sawati i sidungʼin. Na uman i sidungʼin na aden sansangan
Su Inipayag 12 , 13
Magi NT Final draft.indb 780 3/24/2021 2:53:26 PM
781
o 13:8 Nia kapegkasabutʼu ped a alim sa kanu nia a ayat na langun nu taw sa liwawaw na dunia
na simban nilan sekanin, nia tabia a di semimba lun na su manga taw a nakasulat su manga ngala
nilan kanu libelu a sinulatan kanu mamakatalima kanu uyag-uyag a da taman nin. Su entu a libelu
na nia lun kigkuan na su Manguda a Bili-bili a inigkurban iganat pan kanu kinalimbag kanu dunia.
nin. Na uman i ulu nin na aden nakasulat lun a ngala a sakutu kanu
Kadenan. 2 Na su entu a balangiawa na nia ku lun kalagidan na masela
a tinggalung, su ay nin na mangasela gaid enggu su ngali nin na mana
ngali na alimaw. Na inenggan nu Naga sa kapegkagaga, kadatu enggu
mabagel a kakamal. 3 Na isa kanu manga ulu nin i napalian na sundang
sa masela ugaidʼa migkapia su entu. Na sabap sa kinagkapia nu entu
a pali nin na nakagaip kanu sakadunia su entu taman sa nabaluy
silan a ulayatʼin. 4 Na sinimba nilan su Naga ka sekanin i minenggay
sa kakamal kanu balangiawa a makagkaid. Sinimba nilan bun su
balangiawa a entu a makagkaid sa nia nilan pedtalun na “Entain ba i
makalepeng kanu balangiawa a makagkaid? Entain ba i makagaga lun
embunua?”
5 Na sinugutan su entu a balangiawa sa kadsandagʼin enggu kasakutu
nin. Sinugutan bun sekanin sa kanggulalan nin kanu kamalʼin kanu
dalemʼu patpulu enggu dua ulan. 6 Na tinemandang den edtalu-talu
su balangiawa a entu sa sakutu kanu Kadenan, magidsan pan kanu
ingala nu Kadenan, kanu pendalepan nin taman den kanu langun na
ʼbpamegkaleben lu sa sulega. 7 Na sinugutan bun sekanin sa kambunua
nin kanu manga taw a sinuti nu Kadenan taman sa matalaw nin silan.
Inenggan bun sa kawagib sa kakamal kanu uman i tribu, maginged,
basa enggu bangsa. 8 Na langun nu taw sa liwawaw na dunia na simban
nilan sekanin, nia tabia a di semimba lun na su manga taw a nakasulat
su manga ngala nilan kanu libelu a sinulatan kanu mamakatalima kanu
uyag-uyag a da taman nin iganat pan kanu kinalimbag kanu dunia. Su
entu a libelu na nia lun kigkuan na su Manguda a Bili-bili a inigkurban. o
9 Na apia entain i aden tangila nin a pakakineg na makikineg sa
mapia!
10 Na apia entain i nia inenggay lun nu Kadenan a bagi na masigkem
na natalatantu a masigkem. Su nia menem inenggay lun a bagi i
matay na sundang na entu bun ba i makapatay lun na sundang.
Na nia ba i sabapʼin i dait a temigkel su manga taw a sinuti enggu
embagelan nilan i saligʼilan.
Su Inipayag 13
Magi NT Final draft.indb 781 3/24/2021 2:53:27 PM
782
p 13:11 balangiawa a makagkaid a mimbuat ebpun kanu didalemʼu lupa Su nia a balangiawa
a makagkaid na ʼbpenabi-nabi. Mailay i nia kanu nia bun ba a kitab 16 ayat 13.
Su Ikadua a Balangiawa
11 Daka nailay ku menem su salakaw a balangiawa a makagkaid a
mimbuat a ebpun kanu didalemʼu lupa. p Aden dua timan a sidungʼin a
mana su sidungʼu manguda a bili-bili ugaidʼa su suala nin na mana su
suala na naga. 12 Na sekanin ba i sinaligan nu nauna a balangiawa enggu
ʼbpagusalen nin su langun na kamalʼu nauna a balangiawa. Langun nu
taw sa liwawaw na dunia na ʼbpamegesen nin sa kasimba nilan kanu
nauna a balangiawa a napalian sa masela i ulu nin ugaidʼa migkapia
bun. 13 Benal a pakagaip-gaip a manga tanda su penggalebeken nu nia
ba a balangiawa ka apia su kapebpagulan sa apuy a ebpun sa langit na
ʼgkagaga nin penggula sia kanu kaadapan nu madakel a taw. 14 Na sia
nakanggulalan kanu manga tanda a kagaipan a inipanggalebek lun nu
nauna a balangiawa na naakalan nin su manga taw sa liwawaw na dunia
sa nia nin pedtalun kanilan na mumbal silan sa balahala a palasʼu nauna
a entu a balangiawa a napalian sa masela i ulu nin ugaidʼa migkapia bun.
15 Na sinugutan sa kaenggan nin sa napas su balahala a palasʼu nauna a
balangiawa ka enggu pakadtalu ka enggu nin makasugu i imatayan su
langun nu di pedsimba lun. 16 Na ʼbpamegesen nu balangiawa a entu
su manga taw a magidsan i balapantag atawa ka dikena balapantag,
kawasa atawa ka dikena kawasa, ulipen atawa ka dikena ulipen sa
patiapan nilan su kawanan a lima nilan atawa ka su biasʼilan. 17 Ka apia
entain i dala tiapʼin na di mapakay a makapamasa atawa ka makabpasa.
Na nia nilan ba a entu ipedtiap na su ngala nu nauna a balangiawa
atawa ka su lumilu nu ngala nin.
18 Na nia ba i sabapʼin i dait a aden ilemu tanu sa kataw tanu kanu
lumilu nu nauna a entu a balangiawa. Ka su entu a lumilu na tanda kanu
ngala nu taw. Na nia ba a entu lumilu nu entu a balangiawa na 666.
Su Bili-bili enggu su Paganayan a Unga nu Sabpet 14 1 Na guna maipus su entu, na nailay ku menem su Manguda a
Bili-bili a pedtindeg kanu Palaw nu Zion. Na nia nin kaped na
su magatus enggu patpulu enggu pat ngibu a manga taw a tiniapan
Su Inipayag 13 , 14
Magi NT Final draft.indb 782 3/24/2021 2:53:27 PM
783
su biasʼilan kanu ngala nu Manguda a Bili-bili enggu kanu ngala nu
Ama nin sa Sulega. 2 Daka aden menem nakineg ku a suala a ebpun
sa sulega a mana bun su mabagel a dagusʼa ig enggu nia nin katanug
na mana bun su katanugʼu lugung. Na su suala a entu a nakineg ku na
mana manga taw a pegkukutiapi. 3 Pedsesengal silan sa bagu a sengal lu
kanu adapan nu Kulesi enggu su pat timan a binatang a makasabalang
taman den kanu manga kalukesan. Na dala mataw lun edsengal su
entu a sengal nia tabia na su magatus enggu patpulu enggu pat ngibu
bu a manga taw a tinebus kanu dunia. 4 Na silan ba a entu na dala
kabudsengi na babay kagina dala a benal nambalagiuma nilan. Na
pedtatanggunut silan kanu entu a Manguda a Bili-bili sa apia endaw
den sekanin pedsangul. Na silan ba a entu i tinebus ebpun kanu langun
nu manusia ka iniumun kanu Kadenan enggu kanu Manguda a Bili-bili
a mana su paganayan a unga nu sabpet. 5 Na liu pan sa entu, na dala
kabudtud a linemiu kanu ngali nilan taman sa dala tila nilan.
Su Telu Kataw a Malaikat
6 Na nakailay aku sa sakataw a malaikat a pendadalayug lu kanu
kawang-kawangan a nadtatanggitʼin su Mapia a Tutuma a dala
kapegkapupusʼin, ka ipebpayagʼin kanu langun nu taw sia sa dunia a
nakabpun kanu embalang-balang a manga bangsa, manga tribu enggu
kanu langun nu manga basa taman den kanu langun nu maginged. 7 Nia
nin ibpananawag na “Ikagilekʼu su Kadenan enggu pugi nu sekanin
sabap sa nauma den ba a nia su kutika a kabpangukumʼin kanu langun
nu manusia. Simba nu sekanin a nangaden kanu langit enggu lupa, kanu
lagat enggu kanu manga bualan na ig.”
8 Na nakailay aku menem sa sakataw a malaikat a pedtalu sa
“Nakadadsang den! Nakadadsang den su badtug a siudad a Babilunia
a timbang a linemangut kanu langun nu bangsa sabap kanu
kinadtalakiuga nin.”
9 Na aden menem nailay ku a malaikat a nia nin ibpananawag na
“Apia entain i pedsimba kanu balangiawa a makagkaid enggu kanu
pinangumbal a buntalʼin apeg den nu tinemalima kanu tiapʼin magidsan
pan i sia nilan inipatiap kanu biasʼilan atawa ka sia kanu lima nilan,
10 na makaamung silan minem kanu lipungetʼu Kadenan a inibubus
den kanu tagayan nu da idsan nin a lipungetʼin! Na pedsiksan silan
Su Inipayag 14
Magi NT Final draft.indb 783 3/24/2021 2:53:28 PM
784
kanu apuy a ʼbpangalaw-kalaw a aden sandawa nin sia kanu adapan
nu manga malaikat a suti enggu kanu Manguda a Bili-bili. 11 Na su
belʼu kapedsiksa kanilan na di den maawa taman sa taman. Na magabi
sa malamag na da den kalilintadʼu manggiginawa nu pedsimba kanu
balangiawa a makagkaid enggu kanu pinangumbal a buntalʼin taman
den kanu manga taw a napatiap kanu ngala nin.”
12 Tembu dait a mapakatigkel su manga taw a sinuti a penggulalan
kanu manga kasuguan nu Kadenan enggu pedsalig kanu Isa al-Masih.
13 Daka nakakineg aku menem sa suala a ebpun sa sulega a pedtalu
sa “Isulatʼengka su nia ba: ‘Iganat saguna na ngin den i kapia nin kanu
taw a minatay a nalusud kanu Mapulu.’ ” Na nia menem pidtalu nu
Suti a Ruh na “Uway! Makapangintelenen den silan kanu langun nu
kinanggalebekʼilan ka pedtapiden man silan nu balasʼu pinggalebekʼilan.”
Su Kapedsabpet kanu Sakadunia
14 Na guna maipus i entu na tinemingada aku, na nailay ku kanu
gabun a maputi su mama a ʼbpagagayan a makalagid kanu Kaka nu
Manusia a midsansangan sa bulawan enggu pegkapet sa magalang a
benal a kumpay. 15 Daka aden menem malaikat a linemiu kanu Suti a
ʼBpagagaman a nia nin pedtalun sa matanug kanu ʼbpagagayan a entu
a lu kanu gabun na “Ikumpay nengka den su kumpay nengka ka
nauma den su kutika nu kabpagagani ka su ʼbpagaganin sa dunia na
migkalutu den!” 16 Daka inikumpay den mambu nu ʼbpagagayan a entu
su kumpay nin ka pinagagani nin den su sakadunia.
17 Na aden menem malaikat a linemiu ebpun kanu Suti a ʼBpagagaman
a lu sa sulega a aden bun kumpay nin a magalang. 18 Na aden bun
linemiu a malaikat a ebpun kanu pegkurbanan a sinaligan kanu apuy
sa nia nin pedtalun sa matanug kanu malaikat a aden kumpay nin a
magalang na “Kumpay ka den. Pagagani ka den su sakadunia a mana
su pinamula a ubas a malutu den su unga nin!” 19 Daka inikumpay den
mambu nu malaikat su kumpay nin kanu embala-bala kanu sakadunia.
Na linimudʼin su manga kinumpay nin ka inidtugʼin lu kanu lulisan a
winadsanan kanu lipungetʼu Kadenan. 20 Na nalupet-lupet kanu lulisan
lu kanu liu nu siudad su manga pinagagani nin a mana linulis a unga
na ubas. Na su lugu nilan na linemanag ebpun kanu lulisan taman sa
dinemegan su entu sa nia nin kadalem na nakauma kanu kakangʼu
Su Inipayag 14
Magi NT Final draft.indb 784 3/24/2021 2:53:29 PM
785
q 14:20 lenet Su nia na tembu. Uman i salenet na manga sapulu kamitru.
manga kuda enggu su kauladʼu nalanagan nin na nakauma sa telupulu
ngibu lenet. q
Su Nauli den a manga Tiuba 15 1 Guna maipus su entu na nakailay aku menem lu sa sulega sa
pakagaip-gaip enggu pakatiawan-tiawan a tanda. Na aden nailay
ku lu a pitu kataw a malaikat a naitʼilan su pitu timan a mauli den a
tiuba. Na entu den ba i mauli a tiuba ka ʼgkatalutup den su lipungetʼu
Kadenan.
2 Daka nakailay aku menem sa lagat a mana su katia i kalingaw nin
a pegkaleg. Na nailay ku kanu ligidʼin a pedtindeg su namakatalaw
kanu balangiawa a makagkaid enggu kanu pinangumbal a buntalʼin.
Na nagaga nilan i dala silan katiapi nu lumilu a tanda nu ngala nu
balangiawa a entu. Na uman i isa kanilan na aden mana kutiapi nin a
inenggay lun nu Kadenan. 3 Na pedsengalen nilan su sengalʼu Nabi Musa
a panunugun nu Kadenan enggu su sengalʼu Manguda a Bili-bili a
“ʼHu Kadenan a Mapulu a Barakat sa Langun, sangat a
pakagaip-gaip su manga pinggula nengka.
Seka a pendatu kanu langun nu bangsa taman sa taman na
ikelas enggu bantang su manga ukitʼengka.
4 Hu Kadenan a Mapulu, na entain ba i di magilek sa leka?
Entain ba i di mugi kanu ingala nengka?
Ka seka bu man i suti!
Semupeg sa leka su langun nu bangsa ka semimba
sa leka sabap sa napayag den kanilan su manga ikelas
a pinggula nengka.”
5 Guna maipus su entu na nailay ku i naukan den lu sa sulega su Suti
a ʼBpagagaman a su Balung-balung a Tuleda a binetadan kanu Kaun
nu Kapasadan. 6 Na linemiu kanu entu ba su pitu kataw a malaikat a
nakadtatanggit kanu pitu timan a tiuba. Linemambung silan sa sangat
i kaputi nin enggu aden ambilutʼu lalebʼilan a bulawan. 7 Na isa kanu
pat timan a binatang a makasabalang na inenggay nin kanu pitu kataw
a entu a malaikat su pitu timan a langgungan a bulawan a napenu
nu lipungetʼu Kadenan a su Kadenan a da taman nin. 8 Na su Suti a
Su Inipayag 14 , 15
Magi NT Final draft.indb 785 3/24/2021 2:53:30 PM
786
ʼBpagagaman na napenu na bel a ebpun kanu sigay enggu kabarakatʼu
Kadenan. Na dala isa bu a pakaludep lu ba taman a di pan mapasad su
pitu timan a entu a tiuba a naitʼu pitu kataw a malaikat.
Su manga Langgungan nu Lipungetʼu Kadenan 16 1 Na nakakineg aku sa matanug a suala a ebpun kanu Suti a
ʼBpagagaman sa nia nin pedtalun kanu pitu kataw a malaikat na
“Ganat kanu den ka ibubusʼu den kanu dunia su lipungetʼu Kadenan a
nakabetad kanu pitu timan a langgungan.”
2 Na ginemanat den mambu su ika-isa a malaikat. Na inibubusʼin
den kanu kalupan su dalemʼu langgungan nin. Daka naaden su masakit
enggu pakangingili a sakit sa lanitan kanu manga taw a tiniapan kanu
tiapʼu balangiawa a makagkaid enggu pedsimba kanu pinangumbal a
buntalʼu entu a balangiawa.
3 Na inibubus menemʼu ikadua a malaikat su dalemʼu langgungan nin
lu kanu lagat. Daka nabaluy a mana lugu nu namamatay den a taw su
lagat taman sa su langun nu balangiawa kanu didalemʼin na naibped
minatay.
4 Na inibubus menemʼu ikatelu a malaikat su dalemʼu langgungan nin
lu kanu manga bualan enggu lu kanu manga lawasʼa ig. Na daka nabaluy
a lugu su langun nu entu. 5 Na nakineg ku su malaikat a pedsaligan
kanu langun nu ʼgkabpunan nu ig sia sa dunia sa nia nin pedtalun
na “Hu Kadenan ku a Suti, seka su Kadenan iganat sa ganatan sampay
saguna, su manga siksa nengka a nia kanu manga taw na wagib 6 ka
pinaigisʼilan man su lugu nu manga sinuti nengka enggu su lugu nu
manga nabi nengka. Tembu nia nengka den ipebpaginem kanilan na
lugu. Na nia man ba i dait kanilan!”
7 Na nakakineg aku menem sa suala a ebpun kanu pegkurbanan a
pedtalu sa “Hu Kadenan a Mapulu a Barakat sa Langun! Bantang man
enggu wagib su manga kukuman nengka!”
8 Na inibubus menemʼu ikapat a malaikat su dalemʼu langgungan nin
lu kanu senang asalʼa pegkayaw a benal su senang ka enggu ʼgkalupang
su manga taw. 9 Na apia ʼgkalupang su manga taw na di bun silan
pedtataubat, dala nilan bun enggi sa pugi su Kadenan ka makin nilan
pan inidsinta su Kadenan a pegkakataw kanu langun nu entu a manga
tiuba.
Su Inipayag 15 , 16
Magi NT Final draft.indb 786 3/24/2021 2:53:32 PM
787
r 16:13 Su ʼbpenabi-nabi sia na su balangiawa a makagkaid a linabit kanu nia bun ba a kitab
13 ayat 11 taman sa 16.
10 Daka inibubus menemʼu ikalima a malaikat su dalemʼu langgungan
nin lu kanu kulesi nu balangiawa a makagkaid. Daka migkalibuteng
su pendatuan nin. Na sabap kanu ʼgkatala nilan a kamalasayan na
ʼgkapangebutʼu manga taw su dila nilan 11 ugaidʼa da nilan bun edtaubati
su manga pinggula nilan ka makin nilan pan inidsinta su Kadenan a
lu sa sulega sabap kanu manga tiuba a pakalasay kanilan.
12 Na inibubus menemʼu ikanem a malaikat su dalemʼu langgungan nin
lu kanu maulad a lawasʼu ig a Yupratis. Daka nailatan su lawasʼu a ig ka
enggu ʼgkaukitan nu manga sultan a ebpun sa sebangan. 13 Daka nakailay
aku sa telu timan a saitan a mana buntalʼa babak a linemiu ebpun kanu
ngali nu Naga, kanu ngali nu balangiawa a makagkaid enggu kanu ngali
nu ʼbpenabi-nabi. r 14 Na entu ba su manga saitan a penggalebek sa
manga kagaipan a tanda. Na pibpawangan nilan su manga sultan kanu
lusudʼu dunia ka linimudʼilan sa kambunua kanu gay a kapagedamʼu
Kadenan a Barakat sa Langun kanu lipungetʼin.
15 Na nia pidtalu nu Isa al-Masih na “Pakikineg aku nu! Makauma
aku san sa lekanu a manabia ka pan i tanegkawn a di nu katekawan.
Na mapia den a benal kanu manga taw a pendiaga enggu di kaawan na
balegkas ka di silan makagkadaw enggu dili makayaya kanu kauma ku.”
16 Na su manga saitan a entu, na lu nilan linimud su manga sultan a
entu apegʼu manga sundalu nilan kanu dalepa a bedtuan sa Armagidun
sa basa a Hibru.
17 Na inibubus menemʼu ikapitu a malaikat su dalemʼu langgungan nin
lu kanu kawang-kawangan. Na aden pedtalu sa matanug lu kanu Kulesi
kanu Suti a ʼBpagagaman sa “Napasad den!” 18 Daka namedtalas su kilat,
mibpapaleti, namelugung enggu lineminug sa sangat i kabagelʼin. Na da
pagidsan nu kabagelʼin iganat pan kanu kinapangaden kanu manusia
19 ka naupak sa telu bad su badtug a siudad a Babilunia taman sa
naibped nageba su langun nu siudad kanu liwawaw nu dunia. Na benal
a dala kalipatani nu Kadenan su badtug a Babilunia ka inenggan nin
kanu tagayan a dinaleman kanu igʼa ubas a su lipungetʼin. 20 Na napenas
su langun nu punul enggu da nasama a palaw. 21 Minulan sa mangasela
a benal a ilu a manga patpulu enggu lima kakilu i kangaugatʼin a
Su Inipayag 16
Magi NT Final draft.indb 787 3/24/2021 2:53:33 PM
788
pakadadsang kanu manga taw. Na nakasinta nilan su Kadenan kanu
entu a kinaulan sa ilu sabap sa sangat den a pakatiawan-tiawan su entu
a tiuba.
Su Sundal a Babay a Migkuda kanu Balangiawa a Makagkaid 17 1 Na isa kanu pitu kataw a malaikat a nakadtatanggit sa
langgungan i minubay sa laki ka nia nin pidtalu na “Sia ka, ka
ipailay ku sa leka su kapedsiksa kanu badtug a sundal a babay a lu
nakambetad kanu madakel a lawasʼa ig. 2 Inigkiuga nu babay ba a
entu su manga sultan kanu liwawaw nu dunia enggu linemangut kanu
langun nu maginged sabap kanu kinadtalakiuga nin.”
3 Na linemangkap sa laki nu Suti a Ruh na mana init aku nu malaikat
lu kanu tawan-tawan a dalepa. Na nakailay aku lu ba sa babay a
migkuda sa maliga a balangiawa a makagkaid. Na su entu a balangiawa
na pitu timan i ulu nin enggu sawati i sidungʼin. Nakabaus kanu
lawasʼin su manga ngala a sakutu kanu Kadenan. 4 Nakambalegkas su
babay sa lambayung enggu maliga a pibpalasan sa bulawan, tipay enggu
manga balaalaga a watu. Na sia kanu sabala kanu lima nin na pegkapet
sa tagayan a bulawan a napenu-penu na talampasa a nakua nin kanu
katalakiuga nin. 5 Nakasulat kanu biasʼin su gelal a nakapagena i maena
nin a “Su nabadtug a Babilunia a ina nu manga sundal enggu manga
talampasa sa dunia.” 6 Na nailay ku bun su babay a entu a nalangutʼu
kinainemʼin kanu lugu nu manga sinuti a pinaimatayan nin sabap
kanu kinadsaksi nilan pantag kanu Isa al-Masih.
Na kanu kinailay ku lun na sangat a nagaip aku. 7 Daka nia pidtalu
nu malaikat sa laki na “Nginan ka ʼgkagaip ka? Edsinantalen ku sa
leka su nakapagena a maena nu babay a entu enggu su pigkudan nin
a balangiawa a makagkaid a aden pitu timan a ulu nin enggu sawati a
sidungʼin. 8 Na su balangiawa a entu a nailay nengka, na kanu paganay
na bibiag su entu ugaidʼa saguna na minatay den. Ugaidʼa embuat sekanin
ʼbpaluman ebpun kanu Kalut a Nangilem-kilem, entu pan ka idtug sekanin
kanu naraka. Na su langun nu taw sia sa liwawaw na dunia a dala
makasulat su ngala nilan kanu libelu nu mamakatalima kanu uyag-uyag a
da taman nin iganat pan kanu kinalimbag kanu dunia na sangat a magaip
silan sa kailay nilan kanu entu ba a balangiawa kagina kanu paganay na
bibiag su entu enggu minatay den ugaidʼa embuat ʼbpaluman.
Su Inipayag 16 , 17
Magi NT Final draft.indb 788 3/24/2021 2:53:34 PM
789
9-10 “Na nasisita su ilemu sa katuntay kanu nia. Su pitu timan a ulu nu
balangiawa a entu, na entu ba su pitu timan a bakulud a ʼbpagayanan nu
babay enggu entu bun ba su pitu kataw a sultan. Na su lima kataw kanu
manga sultan na minatay den ugaidʼa su ikanem na pendatu pamun enggu
su ikapitu menem na dala pamun makatingguma. Na sia kanu katingguma
nu entu na endatu sekanin sa mangagan bu. 11 Na su balangiawa a entu a
pakagkaid a paganay na bibiag enggu minatay den na sekanin su ikawalu
a sultan a mimbuat ʼbpaluman lu kanu isa kanu pitu kataw a entu a sultan
enggu ibpagidtug sekanin kanu naraka. 12 Na su sawati menem a sidungʼu
balangiawa a nailay nengka na su sapulu a manga sultan a da pamun
makandatu. Ugaidʼa sakauras bu i kakamalʼilan kanu timpu a kakamalʼu
balangiawa a makagkaid. 13 Na su entu a manga sultan na isa bu i tangga
na ginawa nilan. Inggay nilan kanu balangiawa a entu su bagelʼilan enggu
su kamalʼilan. 14 Imbunua nilan su Manguda a Bili-bili ugaidʼa tabanan
silan nu Manguda a Bili-bili ka sekanin su Mapulu nu langun nu mapulu
enggu Datu nu langun nu manga datu. Na kapedʼin su ʼgkangasaligan nin a
pinamili nin a makapaginugut sa lekanin.”
15 Daka nia pan pidtalu nu malaikat sa laki na “Su madakel menem a
lawasʼa ig a nambetadan nu sundal, na entu ba su sakian-kian a manga
taw a mana su embalangan nu maginged, bangsa enggu basa. 16 Na su
sawati ba a entu a nailay nengka a manga sidung a su sapulu kataw a
sultan enggu su balangiawa a makagkaid na kabensian nilan su sundal.
Na panguan nilan su langun-taman nin taman sa makagkawas-kawas
enggu kanen nilan su sapu nin taman sa tutungen nilan kanu apuy. 17 Na
su Kadenan i minetad sa entu kanu atay nilan ka enggu matuman su
kahanda nu Kadenan sia makanggulalan kanu manga sultan a entu.
Tembu ba napagayunan nilan i kaenggay nilan kanu bagelʼilan sa kakamal
kanu balangiawa a entu gagalu nu di pan matuman su manga kadtalu nu
Kadenan. 18 Na su babay ba a entu a sundal a nailay nengka na entu ba su
badtug a siudad a pendatu kanu langun nu datu kanu liwawaw nu dunia.”
Su Kinadadsangʼu Babilunia 18 1 Guna maipus su entu na nakailay aku menem sa malaikat a
nangalimbaba ebpun sa sulega. Na lu sa lekanin su mabagel a
kakamal enggu su sigay nin na nakagkalinawag kanu sakadunia. 2 Na
inilalisʼin sa sangat i katanugʼin i “Nakadadsang den su badtug a siudad
Su Inipayag 17 , 18
Magi NT Final draft.indb 789 3/24/2021 2:53:34 PM
790
a Babilunia a iniwadsanan kanu sundal a babay! Nakadadsang den su
nabadtug a Babilunia! Nabaluy a walay a pegkalebenan nu manga saitan.
Na pidsalagan den nu langun nu manga maledsik enggu pakangingilu
a papanuk. 3 Ka timbang a nalangutʼin su langun nu bangsa sabap
kanu kinadtalakiuga nin. Na inigkiuga sekanin nu langun nu sultan sa
dunia. Na su manga padagang sa dunia na migkakawasa sabap kanu
kabpamasa nin kanu langun na bilu bangkawat a kiugʼa ginawa nin.”
4 Na aden menem nakineg ku a suala a ganat sa sulega a nia nin
pedtalun na
“Sekanu a manga taw ku na tangkai nu sekanin, ka enggu di
kanu pakalalagit kanu kapembaladusa nin asalʼa di kanu
makaamung kanu kapedtiuba lun.
5 Ka su kabaladusan nin na nakasugku den man kanu langit. Na di
man kalipatanan nu Kadenan su manga kadaluakan nin.
6 Na u ngin i pinakaidan nin kanu apia entain na maitu bun ba
i pakaidi nu lun. Takepʼu i kasuli nu sa lekanin. Takepʼu i
kawagʼu ibubusʼu kanu tagayan nin.
7 Na u ngin i kinabadtugʼin kanu ginawa nin enggu kinabpia-pia
nin lun na maitu bun ba i kalasay nu lun enggu
kapakapasangʼu lun. Ka nia nin man kapegkailay kanu
ginawa nin na bai sekanin, dala lidu na ginawa nin enggu
dikena sekanin pagidsan nu manga balu.
8 Tembu ba kanu dalemʼu sagay bu na makapenu sa lekanin su
manga tiuba a mana su kapatay, lidu na ginawa enggu
kanggutem. Na tepuken sekanin na apuy ka sangat man i
kabarakatʼu Kadenan a Mapulu a sinemugat lun sa kawagib.”
9 Na su langun nu manga sultan sa dunia a inigkiuga nin enggu su
nagigiamung kanu kinabpia-pia nin na sangat a mangalidu i ginawa
nilan lun taman sa makapaguguliang silan kanu kailay nilan kanu belʼu
kapedtutung lun. 10 Na sangat a kangagilekan silan kanu kapedsiksa
lun tembu pedsandengen nilan bu sekanin a nia nilan ʼgkangadtalu na
“Duan-duan nin den su badtug a siudad a Babilunia! Seka su nabadtug a
mabagel a inged, na sakelap mata bu na nakatingguma den sa leka su
kukuman sa leka!”
11 Na su manga padagang menem kanu dunia na mangalidu i ginawa
nilan enggu makapaguguliang bun silan ka da den mamasa kanu manga
Su Inipayag 18
Magi NT Final draft.indb 790 3/24/2021 2:53:36 PM
791
dagangan nilan a mana su 12 manga bulawan, manga pilak, manga
muntia, manga tipay enggu manga mapia a ginis, su lambayung a
matinang a ginis, su matilak a ginis enggu su maliga a ginis. Na
dala den mamasa kanu manga kamutan a kayu atawa ka su manga
langun-taman a inumbal ebpun kanu sungay na gagia enggu manga
balaalaga a kayu. Da den mamasa kanu manga langun-taman a inumbal
ebpun sa galang, putaw enggu marmul a watu. 13 Da den mamasa kanu
manga ibpanimbul a sinamun enggu manga paninu, manga tutungen
a mamut, manga kamutan a mira, igʼa ubas, lana na ulibus, manga
mapia a arina enggu bantad. Na da den mamasa kanu manga sapi enggu
manga bili-bili, manga kuda enggu manga kalisa enggu manga ulipen.
14 Na nia edtalun nu manga padagang sa lekanin na “Da den su
langun nu mapia a ʼgkapangingalapʼengka. Su langun nu kakawasan
nengka na nadala den enggu di nengka den makua ʼbpaluman!” 15 Na su
manga padagang a mibpasa kanu langun nu entu sa lekanin a punan a
inigkawasa nilan na pedsandeng bu sa lekanin ka sangat a ʼgkangagilekan
silan kanu kapedsiksa sa lekanin. Namakapaguguliang silan enggu
ʼgkangalidu i ginawa nilan 16 sa nia nilan ʼgkangadtalu na “Duan-duan nin
den su badtug a siudad! Paganay na nabausan sekanin na mangapia a ginis
a lambayung enggu maliga enggu bulawan, balaalaga a watu enggu tipay.
17 Na sakelap mata bu na nabinasa den su langun na kakawasan a entu!”
Su langun nu kapitan nu kapal enggu su namageda lun, su manga
palalayag enggu su langun na taw a nia nin pantialian na lu sa lagat na
pedsandeng sa lekanin. 18 Na kanu kailay nilan kanu belʼu kapedtutung
lun na nia nilan pakalalis pedtalu na “Dala pagidsan nin su nia a
badtug a siudad!” 19 Na pinanaguan nilan sa aw su ulu nilan ka sangat
a ʼgkangalidu i ginawa nilan enggu pakapaguguliang silan sa matanug
sa nia nilan ʼgkangadtalu na “Duan-duan nin den su badtug a siudad a
Babilunia! Sekanin su siudad a langun nu dinemunggu kanu pantalan
nin na migkakawasa! Ugaidʼa sakelap mata bu na nabinasa den.”
20 Tembu sekanu a san sa sulega na enggalaw-galaw kanu.
Enggalaw-galaw kanu a manga sinuti, manga sinugu enggu manga nabi.
Ka sinugat den man sekanin sa kawagibʼu Kadenan sa kanu langun na
pinggula nin sa lekanu!
21 Na nakailay aku menem sa mabagel a malaikat a kinemua sa
masela a benal a watu a nia nin kasela na mana gilingan ka inidtugʼin
Su Inipayag 18
Magi NT Final draft.indb 791 3/24/2021 2:53:36 PM
792
kanu lagat sa nia nin pidtalu na “Maya ba i kageledʼu badtug a siudad a
Babilunia enggu di den makambuat ʼbpaluman! 22 Na di den makineg sa
leka su manga suala nu pasesengal enggu su uni nu manga kutiapi, uni
nu manga palendag enggu uni nu manga tambuli. Di den mailay sa leka
su manga mategel a panday sa apia ngin enggu di bun makineg sa leka su
ingelʼu manga gilingan. 23 Na su kaliwanagʼu manga palitan nengka na
di den mailay sa leka ʼbpaluman. Di den makineg sa leka su kagalaw nu
manga pegkawingen. Kagina su manga padagangʼengka na sangat den i
kabpemamasela nin sia sa liwawaw na dunia enggu su langun nu
bangsa na napagakalan nengka sia kanu kabpangalintaw nengka.
24 Seka i napaigis kanu lugu nu manga nabi enggu su manga sinuti
taman den kanu langun nu ped pan a pinangimatayan sia sa dunia.”
Su Kapugi kanu Kadenan a Mapulu 19 1 Na guna maipus i entu na nakakineg aku menem sa matanug a
suala nu madakel a taw a lu sa sulega sa nia nilan ʼbpamedtalun
na
“Pugin su Kadenan a Mapulu!
Sa lekanin a Kadenan tanu su kalipuasan, su kasigay enggu
su kabarakatan.
2 Ka su kukuman nin na bantang enggu wagib.
Sinugatʼin sa kawagib su nabadtug a sundal
a nakapakaledsik kanu dunia sabap kanu katalakiuga nin.
Inisuli nin kanu sundal su kinapaigisʼin kanu lugu nu manga
ulipen nin.”
3 Na linemalis menem silan ʼbpaluman sa
“Pugin su Kadenan a Mapulu!
Na embayug-bayug sa da taman nin su belʼu nabadtug a siudad!”
4 Na su duapulu enggu pat a kalukesan enggu su pat timan a
makasabalang a binatang na sinemugiud ka sinimba nilan su Kadenan
a ʼbpagagayan kanu Kulesi, sa nia nilan pedtalun na
“Pugin su Kadenan a Mapulu. Amin!”
5 Na aden menem nakineg ku a suala ebpun kanu Kulesi sa nia nin
pedtalun na
“Pugi nu su Kadenan tanu,
su sekanu a manga ulipen nin,
Su Inipayag 18 , 19
Magi NT Final draft.indb 792 3/24/2021 2:53:37 PM
793
su sekanu a aden gilekʼin sa lekanin
magidsan i balapantag enggu dikena balapantag a taw.”
6 Daka nakakineg aku menem sa suala nu madakel a taw a mana
mabagel a dagusʼa ig enggu nia nin katanug na mana katanugʼu lugung.
Na nia nilan pedtalun na
“Pugin su Kadenan tanu a Mapulu a Barakat sa Langun
ka sekanin su pegkamal!
7 Enggalaw-galaw tanu enggu ʼgkakalini tanu,
pugin tanu sekanin
ka nauma den ba a nia su kutika a kapapedtampung
kanu Manguda a Bili-bili.
Na nakapagadil den su babay a ʼgkadtampungʼin!
8 Pinambalegkas den sekanin
sa ebpun kanu mapia a ginis a pedtinang
enggu sangat i kaputi nin.”
Na su mapia a entu a ginis na entu ba su ikelas a pinggalebekʼu manga
sinuti.
9 Daka pidtalu menemʼu malaikat sa laki i “Isulatʼengka su nia: ‘Mapia
den a benal kanu manga taw a pinangenggat sa katalabuk kanu kanduli
nu kapapedtampung kanu Manguda a Bili-bili!’ ” Pidtalu nin pan i “Su
nia na saben-sabenal a kadtalu nu Kadenan.” 10 Daka sinemugiud aku
kanu ay nin ka enggu ku masimba ugaidʼa nia nin pidtalu sa laki na “Di
ka penggula i nan ka pagidsan ku bun seka a ulipen a mana bun su
manga tagapeda nengka a pedsaksi pantag kanu Isa al-Masih. Nia ka bu
simba na su Kadenan. Ka su kapedsaksi man pantag kanu Isa al-Masih
na namba su dalemʼu kadtalu nu Kadenan a ipebpayag.”
Su Migkuda kanu Maputi a Kuda
11 Na guna maipus su entu na nailay ku i naukan su sulega, na aden
nailay ku lu a maputi a kuda a pigkudan nu bedtuan sa Kasaligan enggu
Bantang. Na su kapangukumʼin enggu su kambunua nin na wagib. 12 Su
mata nin na manabia ka pan i apuy a pegkaleg enggu su ulu nin na
madakel i sansangan nin. Na aden ngala a nakasulat kanu badan nin a
sekanin bu i pakatuntay kanu maena nin. 13 Mimbalegkas sekanin sa
lambung a inisumbuk sa lugu enggu nia ipembedtu sa lekanin na “Su
Kadtalu nu Kadenan.” 14 Pedtundugen sekanin nu manga sundalu nu
Su Inipayag 19
Magi NT Final draft.indb 793 3/24/2021 2:53:38 PM
794
sulega a migkukuda sa maputi enggu mimbabalegkas sa ebpun sa mapia
a ginis a sangat i kaputi nin. 15 Na ʼbpeliu kanu ngali nin su sundang a
magalang a ibpamunu kanu manga bangsa enggu mabagel i kandatu nin
lun a mana su tungked a putaw. Na sekanin i lemulis kanu unga nu ubas
a su lipungetʼu Kadenan a Barakat sa Langun. 16 Na sia kanu lambungʼin
enggu kanu bubun nin na nia lun nakasulat a ngala na su “Datu nu
langun nu datu enggu Mapulu nu langun nu mapulu.”
17 Daka nakailay aku menem sa sakataw a malaikat a pedtindeg
kanu senang. Na tinawagʼin sa matanug su manga papanuk sa
kawang-kawangan sa nia nin pidtalu na “Sia kanu ka edtimu-timu tanu
kanu masela a Kanduli nu Kadenan 18 ka enggu kanu makakan kanu
sapu nu manga datu, su sapu nu ʼgkangaunutan nu sundalu enggu
su manga mabagel a sundalu apegʼu sapu nu manga kuda enggu su
migkukuda lun taman den kanu sapu nu langun nu taw, magidsan pan i
ulipen enggu dikena ulipen, balapantag enggu dikena balapantag a taw!”
19 Daka nailay ku menem su balangiawa a makagkaid enggu su
manga datu nu dunia apegʼu manga sundalu nilan a mindidilimudan
ka ipembunua nilan su migkuda sa maputi enggu su manga sundalu
nin. 20 Na nasigkem su balangiawa a makagkaid apegʼu ʼbpenabi-nabi
a pinanggalebekʼin kanu manga tanda a kagaipan a nakaakal kanu
manga taw a tinemalima kanu tiapʼu balangiawa a makagkaid enggu
su sinemimba kanu inumbal a palasʼu entu a balangiawa. Na su
balangiawa a entu enggu su ʼbpenabi-nabi na idtug silan a bibiag pamun
lu kanu lanaw na apuy a ʼbpangalaw-kalaw a aden sandawa nin. 21 Su
manga tagapeda nilan na pinangimatayan kanu sundang a ʼbpeliu kanu
ngali nu mama a migkuda sa maputi. Na nasemu-semu keman su manga
papanuk kanu manga sapu nu pinangimatayan a entu.
Su Sangibu Lagun 20 1 Na guna maipus i entu na nakailay aku menem sa malaikat
a mimbaba ebpun sa sulega a pegkapetan nin su gunsi nu
Kalut a Nangilem-kilem enggu ʼbpananggit sa masela a lantay-lantay.
2 Sinigkemʼin su Naga ka pinawikʼin sa dalemʼu nakasangibu lagun.
Na entu ba su nipay a iganat sa ganatan, su binedtuan sa Datu na
Giadsal atawa ka Saitan. 3 Daka inidtugʼin su entu lu kanu Kalut a
Nangilem-kilem enggu kinandaduan nin ka enggu di makaliu asalʼa di
Su Inipayag 19 , 20
Magi NT Final draft.indb 794 3/24/2021 2:53:39 PM
795
den makapamagakal kanu manga bangsa taman sa kapupusʼu sangibu
lagun. Na u maipus i entu na paliun sekanin sa mangagan bu.
4 Daka nakailay aku sa manga kulesi a su ʼbpamagagayan lun na
inenggan sa kawagib sa kapangukum. Na nailay ku bun lu su manga
ngiawa a pinamutukan sa ulu sabap kanu kapedsaksi nilan pantag kanu
Isa al-Masih enggu su kabpangusiatʼilan kanu kadtalu nu Kadenan.
Na silan su dala simba kanu balangiawa a makagkaid atawa ka kanu
pinangumbal a palasʼu balangiawa. Dala nilan bun talima su tiapʼu
balangiawa a ipedtiap sia kanu bias atawa ka sia kanu lima. Na embibiag
silan ʼbpaluman ka endatu silan a kapedʼu Isa al-Masih kanu dalemʼu
sangibu lagun. 5 Na nia ba su binedtuan sa nauna a kapambibiag
ʼbpaluman kanu namamatay. Na su ped pan a namamatay na pambibiagen
silan amaika maipus den su sangibu lagun. 6 Na mapia den a benal kanu
manga taw a entu a sinuti a makaamung kanu nauna a kinapambibiag
ʼbpaluman kanu namamatay. Dala den bagelʼin kanilan su ikadua a kapatay
ka mabaluy den silan a ʼbpangurban kanu Kadenan enggu kanu Masih.
Na endatu silan a kapedʼu Isa al-Masih kanu dalemʼu sangibu lagun.
Su Kinatalaw kanu Datu na Giadsal
7 Na amaika mapupus den su sangibu lagun na butawanan den su Datu
na Giadsal. 8 Na lemiu kanu inidtugan lun ka pamagakalan nin su manga
bangsa kanu pat a pisukʼu dunia a binedtuan sa Gug enggu Magug. Na
limuden nin silan ka paamungen nin sa kambunua. Na sangat i
kadakelʼilan ka mana silan kadakelʼu pedtad sa dedsan. 9 Na linemapat
silan kanu pat a pisukʼu dunia ka binalibetʼilan su pegkampuan nu
manga taw nu Kadenan enggu kanu siudad a ʼgkasuatan nin. Ugaidʼa
napaulan su Kadenan sa apuy a ganat sa sulega ka ginepulʼin silan
langun. 10 Na su Datu na Giadsal a nagakal kanilan na inidtug lu kanu
lanaw nu apuy a ʼbpangalaw-kalaw a aden sandawa nin. Na lu bun ba
inidtug su balangiawa a makagkaid enggu su ʼbpenabi-nabi. Na lu den
ba silan siksan magabi sa malamag taman sa taman.
Su Nauli den a Kukuman
11 Daka nakailay aku menem sa kulesi a sangat i kaputi nin enggu kasela
nin. Na nailay ku bun lu su ʼbpagagayan lun. Nadadag kanu adapan nin su
langit enggu lupa taman sa di den mailay ʼbpaluman. 12 Na nailay ku bun
Su Inipayag 20
Magi NT Final draft.indb 795 3/24/2021 2:53:40 PM
796
a namakadtindeg kanu adapan nu kulesi a entu su namamatay a
magidsan i balapantag atawa ka dikena balapantag a taw. Na aden lu
pinangukan a libelu enggu inukan bun su libelu a sinulatan kanu ngala nu
mamakatalima kanu uyag-uyag a da taman nin ka kinukum su langun
nu namamatay sia luyud kanu ngin i pinggalebekʼilan a nakasulat kanu
manga libelu a entu 13 magidsan pan su namamatay kanu lagat enggu
su namamatay a lu kanu didalemʼu lupa lu kanu Dalepa nu Namamatay.
Na kinukum su uman i isa sia luyud kanu ngin i pinggalebekʼin. 14-15 Na
su dala makasulat i ngala nin kanu libelu a sinulatan kanu ngala nu
mamakatalima kanu uyag-uyag a da taman nin na inidtug den lu kanu
pegkalaw-kalaw a apuy. Na entu ba su ikadua a kapatay. Na apia su
kapatay enggu su Dalepa nu Namamatay na iniamung bun midtug lu.
Su Bagu a Dunia 21 1 Na nailay ku menem su bagu a langit enggu lupa. Ka naawa
den su danden a langit enggu lupa apeg den nu manga lagat.
2 Na nailay ku menem su suti a siudad a su bagu a Awrusalim a
ʼbpangalimbaba ebpun sa sulega a mana su babay a pegkawingen a adil
den a benal kanu ʼgkadtampungʼin. 3 Na nakakineg aku menem sa suala
a matanug a ebpun kanu Kulesi sa nia nin pedtalun na
“Ilay nu! Saguna na su pendalepan nu Kadenan na sia den
kanu manusia!
Tapiden nin silan taman sa mabaluy den silan a taw nin
enggu sekanin i Kadenan nilan.
Na su Kadenan na lu kanilan!
4 Pamunasan nin su manga lu nu mata nilan.
Na da den kapatay,
da den kapaguguliang,
da den lidu na ginawa,
da den magedam a masakit.
Ka su langun nu danden na iniawa den.”
5 Na nia pidtalu nu ʼbpagagayan kanu Kulesi na “Ilay nu! Pembagun ku
den su langun-langun!” Na nia nin pan pidtalu sa laki na “Isulatʼengka
su entu ka su nia a kangadtalu na kasaligan enggu bantang!” 6 Na
pidtalu nin bun sa laki i “Napasad den! Saki ba su Punan-punan enggu
su Kapupusan, su Kadenan iganat sa ganatan taman sa taman. Na apia
Su Inipayag 20 , 21
Magi NT Final draft.indb 796 3/24/2021 2:53:41 PM
797
entain i ʼgkamalan na painemen ku sa dala bayadʼin a ebpun kanu
bualan nu ig a pakaenggay sa uyag-uyag a da taman nin. 7 Na apia entain
i manaban na matalima nin su langun nu entu enggu saki i mabaluy
a Kadenan nin enggu silan menem na mabaluy a manga wata ku.
8 Ugaidʼa su manga taw a dala paninindegan nin, su di ʼbpamaginugut,
su manga talampasa i galebekʼin, su manga talibunu, su pedsisina, su
ʼbpamangalintaw, su manga pedsimba sa balahala enggu su langun nu
manga budtuden na idtug silan kanu ʼbpangalaw-kalaw i apuy nin a
aden sandawa nin a pedsebu-sebu. Na entu ba su ikadua a kapatay.”
9 Isa kanu pitu kataw a malaikat a nakadtatanggit sa pitu timan
a langgungan a napenu nu manga nauli den a tiuba i minubay sa
laki sa nia nin pidtalu na “Sia ka, ka ipailay ku sa leka su babay a
pakadtampungʼu Manguda a Bili-bili.” 10 Na linemangkap sa laki nu
Suti a Ruh na mana init aku nu malaikat lu kanu untulʼu malambeg
a palaw ka inipasandengʼin sa laki su suti a siudad a su Awrusalim a
ʼbpangalimbaba ebpun kanu adapan nu Kadenan lu sa sulega. 11 Na lu
kanu entu su sigay nu Kadenan a pedsigay a mana balaalaga a watu
a yaspir enggu mana kalingaw na katia. 12 Na inalad sa makapal
enggu malambeg a aden sapulu enggu dua a bengawan nin. Na uman
i bengawan nin na aden pedtameng lun a malaikat. Na inisulat kanu
uman i bengawan nin su uman i ngala nu sapulu enggu dua a muliataw
nu Israil. 13 Na su manga bengawan a entu na telu timan i sia tampal
kanu sebangan, telu timan i sia kanu ilud, telu timan i sia kanu laya
enggu telu timan bun i sia kanu sedepan. 14 Na su aladʼu siudad na
sapulu enggu dua i udsadan nu palausʼin a nakasulat kanu entu su uman
i ngala nu sapulu enggu dua a sinugu nu Manguda a Bili-bili. 15 Na su
malaikat a mimbitiala sa laki na pegkapet sa ibpanembu a bulawan
ka ʼbpanembun nin su siudad, su aladʼin enggu su manga bengawan
nu entu. 16 Na edsulung-sulung su kauladʼu siudad ka isa bu i tilenduan
nin, balawagan nin enggu kalambegʼin. Na enggaga-dua gatus enggu
patpulu ngibu lenet i balawagan nin, tilenduan nin enggu kalambegʼin.
17 Na tinembu nin bun su aladʼu siudad. Na nia nin kakapal na dua
gatus enggu sapulu enggu nem kapis sia luyud kanu tembu nu manusia
a isa bu kanu tembu a inusalʼu malaikat. 18 Na su aladʼin na ebpun sa
balaalaga a watu a yaspir enggu su siudad na bulawan a da simbulʼin
a mana su kalingaw nu katia. 19 Na uman i udsadan nu palausʼu aladʼin
Su Inipayag 21
Magi NT Final draft.indb 797 3/24/2021 2:53:41 PM
s 22:2 kanu dalemʼu salagun na makasapulu enggu dua ʼbpagunga sa embalang-balang a
makaisa sa uman saulan Nia kasabutʼu ped a alim na kanu dalemʼu salagun na makasapulu
enggu dua ʼbpagunga a makaisa sa uman saulan.
798
na pibpalasan sa balaalaga a manga watu. Su ika-isa a udsadan nin na
su balaalaga a watu a yaspir, su ikadua na sapiru, su ikatelu na agat, su
ikapat na imirald, 20 su ikalima na uniks, su ikanem na rubi, su ikapitu
na krisulitu, su ikawalu na biril, su ikasiyaw na tupas, su ikasapulu na
krisuprasu, su ikasapulu enggu isa na asintu enggu su ikasapulu enggu
dua na amitis. 21 Na su sapulu enggu dua menem a bengawan nin na
uman i sakabengawan na balaalaga a watu a tipay. Na su maulad a lalan
nu siudad na bulawan a dala simbulʼin a mana kalingaw na katia.
22 Na lu kanu entu a siudad na dala nailay ku a suti a ʼbpagagaman
ka nia tidtu-tidtu a ʼbpagagaman lu na su Kadenan a Mapulu a Barakat
sa Langun enggu su Manguda a Bili-bili. 23 Di den nasisita sia su senang
enggu su ulan-ulan a makatayaw kanu siudad ka su sigay den nu
Kadenan i pakatayaw kanu siudad enggu nia den palitan na su Manguda
a Bili-bili. 24 Na lemalakaw kanu kalinawagʼin su manga bangsa. Na su
manga datu nu dunia na ipaladʼilan lu su kabadtugan nilan. 25 Na su
manga bengawan nin na dikena den ʼbpamintuan ka dala den magabi
lu. 26 Na su manga taw a ebpun kanu manga bangsa na ipaladʼilan lu su
kabadtugan enggu kakawasan nilan. 27 Na dala pakaludep lu a apia ngin
a dikena suti atawa ka apia entain a penggalebek sa kamustakilan atawa
ka kabudtud. Ka nia bu mamakaludep lu na su manga taw a nakasulat i
ngala nin kanu libelu nu Manguda a Bili-bili a su libelu a sinulatan kanu
manga ngala nu mamakatalima kanu uyag-uyag a da taman nin.
Su Ig a Pakaenggay sa Uyag-uyag a Da Taman Nin 22 1 Na guna maipus su entu na inipailay sa laki nu malaikat su
lawasʼu ig a pakaenggay sa uyag-uyag a da taman nin a pedtuga
ebpun kanu Kulesi nu Kadenan a kulesi bun nu Manguda a Bili-bili, na
su kalingaw nin na mana kalingaw nu katia. 2 Na su entu a lawasʼa ig
na lu pakaukit kanu lukʼu lalan nu siudad. Na lu kanu dua embala a
adteban nin na lu ba su kayu a pakaenggay sa uyag-uyag a da taman
nin. Na kanu dalemʼu salagun na makasapulu enggu dua ʼbpagunga sa
embalang-balang a makaisa sa uman saulan. s Na su manga laun nin
na pakapangamut kanu manga sakitʼu manga bangsa. 3 Na da mailay
Su Inipayag 21 , 22
Magi NT Final draft.indb 798 3/24/2021 2:53:42 PM
799
nengka lu a inidsinta nu Kadenan. Na mailay nengka kanu entu a siudad
su Kulesi nu Kadenan a kulesi bun nu Manguda a Bili-bili, na lu bun su
manga panunugun nin a pedsimba sa lekanin. 4 Na mailay nilan den
su Kadenan sa matakapala enggu su ngala nin na initiap kanu manga
biasʼilan. 5 Na da den magabi lu enggu di den nasisita su palitan atawa
ka su tayaw nu senang ka su Kadenan den a Mapulu i pakatayaw
kanilan. Na endatu den silan taman sa taman.
Su Kauma nu Isa al-Masih
6 Na nia pidtalu nu malaikat sa laki na “Su nia a kangadtalu na
kasaligan enggu bantang. Ka su Kadenan a Mapulu a minenggay sa
katuntay kanu manga nabi i sinemugu demun kanu malaikatʼin sa
kapayagʼin kanu manga panunugun nin kanu manganggula a mangagan
den makatingguma.”
7 Na nia pidtalu nu Isa al-Masih na “Ilay nu, mangagan aku den
makauma! Na mapia den a benal kanu manga taw a itagu nilan sa
ginawa su manga inipayag a kadtalu nu Kadenan kanu nia a kitab.”
8 Na saki si Yuhan a nakakineg enggu nakailay demun kanu langun
nu nia ba.
Na guna ku mapasad milay enggu makineg su langun nu entu na
sinemugiud aku kanu adapan nu malaikat a napailay sa laki kanu langun
nu entu ka enggu ku masimba 9 ugaidʼa nia nin pidtalu sa laki na “Di ka
penggula i nan ka pagidsan ku bun seka a ulipen a mana bun su manga
tagapeda nengka a manga nabi enggu su langun nu temagu sa ginawa
kanu manga kadtalu nu Kadenan kanu nia a kitab. Na nia ka bu simba na
su Kadenan.” 10 Na nia nin pan pidtalu sa laki na “Di ka ibpamagena su
langun nu inipayag a nia a kadtalu nu Kadenan kanu nia a kitab kagina
mangagan den a benal i nia makatingguma. 11 Na makin ka padtaday
sa kanggula nilan sa mawag su manga penggula sa mawag enggu
kamustakilan. Na maitu bun su apia entain a penggula sa mapia enggu
ikelas na padtaday ka bun silan sa kanggula nilan sa mapia enggu ikelas.”
12 Na pidtalu menemʼu Isa al-Masih i “Ilay nu, mangagan aku den
makauma! Na madtatanggit ku su manga balas a inggay ku kanu uman
i isa sia luyud kanu ngin i pinggalebekʼin. 13 Na saki ba su Punan-punan
enggu su Kapupusan, su ʼgkabpunan enggu su pedtamanan, su iganat sa
ganatan taman sa taman.
Su Inipayag 22
Magi NT Final draft.indb 799 3/24/2021 2:53:43 PM
800
14 “Na mapia den a benal kanu manga taw a makalimpiu kanu
maledsikʼu balegkasʼilan ka inggay kanilan su kawagib sa kaludepʼilan
kanu bengawan nu entu a siudad taman sa makaamung silan keman kanu
unga nu kayu a pakaenggay sa uyag-uyag a da taman nin. 15 Ugaidʼa
su manga taw a dala makaludep na entu ba su manga taw a maledsik
i galebekʼin, su ʼbpamangalintaw, su pedsisina, su manga talibunu, su
manga pedsimba sa balahala enggu su langun nu malilini sa kabudtud.
16 “Saki ba su Isa. Na sinugu ku su malaikat ku ka enggu nin
makapayag su langun nu nia ba sa lekanu a manga lumpukan nu
ʼbpamaginugut. Na saki ba su taluadʼu Nabi Daud atawa ka su tupu nin.
Saki ba su bitun a pedsebang kanu ʼgkatibuas.”
17 Na su Suti a Ruh nu Kadenan enggu su Babay a Pegkawingen i
edtalu sa “Sia ka den!”
Na su langun nu makakineg sa entu na edtalu bun sa “Sia ka den!”
Su langun nu ʼgkamalan na mubay.
Su pegkiug ʼbpaginum kanu ig a pakaenggay sa uyag-uyag a da
taman nin na mubay ka dala bayadʼu nia.
Su Kapupusan
18 Saki si Yuhan, na pebpagingaten ku su apia entain a makakineg
kanu manga kadtalu nu Kadenan a inipayag kanu nia a kitab sa apia
entain i muman kanu ngin i nakadalem kanu nia ba na iuman nu
Kadenan kanu siksa nin su langun nu tiuba a nalabit sia ba. 19 Na apia
entain bun i kemulang kanu ngin i nakadalem kanu nia ba na iawa
lun nu Kadenan su nalabit sia a kawagibʼin sa kaamungʼin keman kanu
unga nu kayu a pakaenggay sa uyag-uyag a da taman nin enggu su
kawagibʼin sa kaludepʼin kanu siudad.
20 Na su sekanin a entu a minayag kanu langun nu nia ba i midtalu sa
“Natatalanged a makauma aku san mangagan!”
Nia ku pidtalu na “Amin! Hu Mapulu a su Isa, embalingan ka den sia.”
21 Na san sa lekanu su dala idsan nin a limu nu Mapulu tanu a su Isa
al-Masih. Amin.
Wassalam
Su Inipayag 22
Magi NT Final draft.indb 800 3/24/2021 2:53:45 PM
801
Su Maena nu Mangadalem
a Kadtalu kanu Kitab
Magi NT Final draft.indb 801 3/24/2021 2:53:45 PM
802
Magi NT Final draft.indb 802 3/24/2021 2:53:45 PM
803
Su Maena nu Mangadalem a Kadtalu kanu Kitab
Nia su kinadtutundugʼu mangadalem a kadtalu:
A
Ama tanu a su Kadenan, Ama nu a lu sa sulega . . . . . . . . . . . . . . . . . 805
B
Balung-balung a Tuleda a ʼBpangadapan kanu Kadenan . . . . . . . . . . . . . 805
bili-bili . . . . . . . . . . . . . . . . . . . . . . . . . . . . . . . . . . . . . 806
ʼbpamaginugut kanu Isa al-Masih . . . . . . . . . . . . . . . . . . . . . . . . 807
ʼbpamangukum . . . . . . . . . . . . . . . . . . . . . . . . . . . . . . . . . 807
ʼbpamangunut . . . . . . . . . . . . . . . . . . . . . . . . . . . . . . . . . . 807
ʼbpamangurban enggu su ʼbpamedtiakap kanu Suti a ʼBpagagaman . . . . . . . 808
D
dala idsan nin a limu . . . . . . . . . . . . . . . . . . . . . . . . . . . . . . 808
dapenet . . . . . . . . . . . . . . . . . . . . . . . . . . . . . . . . . . . . . 809
Datu na Giadsal . . . . . . . . . . . . . . . . . . . . . . . . . . . . . . . . . 809
dikena-Yahudi . . . . . . . . . . . . . . . . . . . . . . . . . . . . . . . . . . 809
G
Gay nu Kabpangintelenen . . . . . . . . . . . . . . . . . . . . . . . . . . . . 810
H
Hirud . . . . . . . . . . . . . . . . . . . . . . . . . . . . . . . . . . . . . . 810
I
Iskak. . . . . . . . . . . . . . . . . . . . . . . . . . . . . . . . . . . . . . . 811
K
Kaka nu Manusia . . . . . . . . . . . . . . . . . . . . . . . . . . . . . . . . 811
kalisa . . . . . . . . . . . . . . . . . . . . . . . . . . . . . . . . . . . . . . 811
kambalingan nu Mapulu a su Isa al-Masih. . . . . . . . . . . . . . . . . . . . 812
Kanduli na Balal. . . . . . . . . . . . . . . . . . . . . . . . . . . . . . . . . 812
Kanduli nu Kalipuas enggu Kanduli nu Pan a Dala Pakembangʼin. . . . . . . . 813
Kanduli nu Kinasuti ʼBpaluman kanu Suti a ʼBpagagaman. . . . . . . . . . . . 813
Kanduli nu Pintikus . . . . . . . . . . . . . . . . . . . . . . . . . . . . . . . 814
kapal . . . . . . . . . . . . . . . . . . . . . . . . . . . . . . . . . . . . . . 814
kapasadan . . . . . . . . . . . . . . . . . . . . . . . . . . . . . . . . . . . . 814
Kaun nu Kapasadan . . . . . . . . . . . . . . . . . . . . . . . . . . . . . . . 815
kayu a igus . . . . . . . . . . . . . . . . . . . . . . . . . . . . . . . . . . . 816
Magi NT Final draft.indb 803 3/24/2021 2:53:45 PM
804
kayu a ulibus . . . . . . . . . . . . . . . . . . . . . . . . . . . . . . . . . . 817
kimar . . . . . . . . . . . . . . . . . . . . . . . . . . . . . . . . . . . . . . 817
kurban. . . . . . . . . . . . . . . . . . . . . . . . . . . . . . . . . . . . . . 818
L
lipungetʼu Kadenan . . . . . . . . . . . . . . . . . . . . . . . . . . . . . . . 820
lumpukan a Parisiyu. . . . . . . . . . . . . . . . . . . . . . . . . . . . . . . 820
lumpukan a Sadusiyu . . . . . . . . . . . . . . . . . . . . . . . . . . . . . . 820
M
malaikat . . . . . . . . . . . . . . . . . . . . . . . . . . . . . . . . . . . . . 821
Manguda a Bili-bili nu Kadenan . . . . . . . . . . . . . . . . . . . . . . . . . 821
Mapia a Tutuma . . . . . . . . . . . . . . . . . . . . . . . . . . . . . . . . . 822
Mapulu . . . . . . . . . . . . . . . . . . . . . . . . . . . . . . . . . . . . . 822
Masih . . . . . . . . . . . . . . . . . . . . . . . . . . . . . . . . . . . . . . 822
N
nabi . . . . . . . . . . . . . . . . . . . . . . . . . . . . . . . . . . . . . . . 823
P
paletak . . . . . . . . . . . . . . . . . . . . . . . . . . . . . . . . . . . . . 823
pedsambayangan nu manga Yahudi . . . . . . . . . . . . . . . . . . . . . . . 823
pegkurbanan . . . . . . . . . . . . . . . . . . . . . . . . . . . . . . . . . . 824
pidsugan a balegkasʼu ʼbpangurban . . . . . . . . . . . . . . . . . . . . . . . 825
S
sakit a debpig . . . . . . . . . . . . . . . . . . . . . . . . . . . . . . . . . . 825
Suti a ʼBpagagaman . . . . . . . . . . . . . . . . . . . . . . . . . . . . . . . 825
Suti a Ruh, Ruh nu Kadenan. . . . . . . . . . . . . . . . . . . . . . . . . . . 826
T
Tantawan nu Babil. . . . . . . . . . . . . . . . . . . . . . . . . . . . . . . . 827
tidtu a Kadenan . . . . . . . . . . . . . . . . . . . . . . . . . . . . . . . . . 827
Tunggalʼu Kadenan . . . . . . . . . . . . . . . . . . . . . . . . . . . . . . . 828
U
umun . . . . . . . . . . . . . . . . . . . . . . . . . . . . . . . . . . . . . . 828
uyag-uyag a da taman nin . . . . . . . . . . . . . . . . . . . . . . . . . . . . 828
Y
Yahiya a ʼBpanalawat . . . . . . . . . . . . . . . . . . . . . . . . . . . . . . 828
Yahudi . . . . . . . . . . . . . . . . . . . . . . . . . . . . . . . . . . . . . . 829
Yakub . . . . . . . . . . . . . . . . . . . . . . . . . . . . . . . . . . . . . . 830
Maena nu Mangadalem a Kadtalu
Magi NT Final draft.indb 804 3/24/2021 2:53:46 PM
805
A
Ama tanu a su Kadenan (atawa ka Ama nu a lu sa sulega enggu Kadenan a
Ama tanu) - Langun nu taw a ʼbpaginugut kanu Kadenan na mapakay a
edtalun sa nabaluy a wata nu Kadenan. Ugaidʼa dikena nia nin maena i
pimbata nu Kadenan silan atawa ka aden kaluma nu Kadenan, kagina nia
nakadalem kanu Mapia a Tutuma a Inisulatʼi Yuhan 1 ayat 12 taman sa 13
na inenggan nu Kadenan su langun nu ʼbpaginugut kanu Isa al-Masih sa
kawagib a mabaluy a timbang a manga wata nu Kadenan sa dikena sia
nakanggulalan kanu kapembata nu manusia ka kahanda nu Kadenan. Tembu
Ama i kapedtawagʼu ʼbpamaginugut kanu Kadenan kagina sekanin bun i
nabpunan nu langun-langun enggu sangat a malimu sekanin a mana bun
su kakalimu nu ama kanu wata nin. Na mabatia i nia sia kanu Mapia a
Tutuma a Inisulatʼi Mataya 6 ayat 32. Mabatia bun su nia sia kanu
Mapia a Tutuma a Inisulatʼi Markus 11 ayat 25 enggu mabatia bun su nia
sia kanu Sulat kanu Manga Taw sa Ruma 1 ayat 7 sia kanu Kitab Injil.
Na su Isa al-Masih na pedtawagen nin sa Ama su Kadenan kagina
ebpun demun sekanin kanu Kadenan ka sekanin su Kalimatul Allah
enggu sekanin su pinadtaya a Tunggalʼu Kadenan. Mabatia su nia sia
kanu Mapia a Tutuma a Inisulatʼi Mataya 11 ayat 27. Mabatia bun
sia kanu Mapia a Tutuma a Inisulatʼi Markus 8 ayat 38. Mabatia bun
su nia sia kanu Mapia a Tutuma a Inisulatʼi Yuhan 1 ayat 14; 2 ayat 16;
5 ayat 17 taman sa 18 sia kanu Kitab Injil.
B
Balung-balung a Tuleda a ʼBpangadapan kanu Kadenan - Su nia a
balung-balung na su Suti a ʼBpangadapan nu manga taw a Israil kanu
Kadenan enggu pegkurbanan nilan kanu Kadenan. Maulad i lama-lama nin
a inalad sa mapia a ginis. Su kauladʼu lama-lama nin na patpulu enggu pat
kamitru, su tilenduan nin menem na duapulu enggu dua kamitru.
Na su kinaumbal kanu Balung-balung a Tuleda a ʼBpangadapan kanu
Kadenan na sia luyud kanu ngin i palas a inipailay nu Kadenan kanu Nabi
Musa. Mabatia su nia sia kanu Kinaliu 25 ayat 9; 26 ayat 30. Dua timan
i bilikʼin a bedtuan sa Suti a Bilik enggu Suti sa Langun a Bilik. Na lu
nakabetad kanu Suti sa Langun a Bilik su Kaun nu Kapasadan a binetadan
kanu tebi nu watu a inukilan kanu Sapulu a Kasuguan a inenggay nu
Kadenan kanu Nabi Musa. Mabatia su nia sia kanu Kinaliu 40 ayat
20 enggu Diutirunumi 10 ayat 1 taman sa 5. Na apia endaw silan
ʼbpagangay na pedtatanggiten nilan su entu a Balung-balung a Tuleda
Maena nu Mangadalem a Kadtalu
Magi NT Final draft.indb 805 3/24/2021 2:53:46 PM
806
a ʼBpangadapan kanu Kadenan ka papedtindegen nilan sa apia endaw
silan ʼgkatangen a dalepa. Na su nia a Balung-balung na inusal iganat
kanu timpu nu Nabi Musa taman den kanu timpu nu Nabi Sulaiman.
Na iganat kanu timpu nu Nabi Sulaiman na da den Balung-balung a
Tuleda a ʼBpangadapan kanu Kadenan ka pinaumbal den nu Kadenan
su Nabi Sulaiman sa Suti a ʼBpagagaman a di den mabpalin-palin
a lu sa Awrusalim a inisambi kanu Balung-balung a Tuleda. Na
mabatia su pantag sa Balung-balung a Tuleda a ʼBpangadapan kanu
Kadenan sia kanu Kinaliu 26 enggu 27 sia kanu Kitab Taurat.
bili-bili - Malayam a benal a binatang i nia enggu makalagid bun sa kambing
ugaid'a mangalabung bu i bumbul'in kumin kanu kambing. Kanu paganay
a timpu na balapantag a benal su bili-bili kanu manga taw lu sa Kanaan
enggu kanu manga taw a Hibru. ʼBpagayam bun silan sa kambing ugaidʼa
nia madakel na bili-bili kagina masela a benal i kapantagʼin i entu kanilan.
Isa bun i nia ba a ʼbpagusalen nu manga taw a Israil amaika pegkurban
silan kanu Kadenan a mana su inigkurban nu Ibrahim a sambi kanu wata
nin a si Iskak. Mabatia su nia sia kanu Manga Awal 22 ayat 13 sia kanu
Kitab Taurat.
Na nia kapedtawagʼu Isa al-Masih kanu madakel a taw a ʼgkangalimud
na mana manga bili-bili. Kagina su manga bili-bili na nasisita nilan
Maena nu Mangadalem a Kadtalu
Balung-balung a Tuleda a ʼBpangadapan kanu Kadenan
Magi NT Final draft.indb 806 3/24/2021 2:53:46 PM
807
i makapatuntul kanilan sa u endaw silan makainem enggu makakan
enggu nasisita nilan bun i makatiakap kanilan sa kanu kapamungkaidʼu
manga talaw a binatang. Tembu namba i sabapʼin i inisulagidʼu
Isa al-Masih su manga taw a dala pakapamandu lun kanu bantang
pantag kanu Kadenan enggu kanu kapendatu nu Kadenan sa mana
manga bili-bili a dala pedtiakap lun. Mabatia su nia sia kanu Mapia
a Tutuma a Inisulatʼi Markus 6 ayat 34; 14 ayat 27. Mabatia bun su
nia sia kanu Mapia a Tutuma a Inisulatʼi Yuhan 10 ayat 1 taman sa 16
sa nia pidtalu nu Isa al-Masih na sekanin su mapia a patutuganul sa
bili-bili enggu sekanin bun su bengawan a ʼbpagukitan nu bili-bili.
ʼbpamaginugut kanu Isa al-Masih - Su nia a manga taw na silan su pedsalig
kanu Isa al-Masih taman sa nia nilan papendatun kanu ginawa nilan na
su Isa al-Masih. Dikena bu silan matag taw nu Isa al-Masih ka su saligʼilan
enggu su inamʼilan sa kasulegan na lu kanu Isa al-Masih.
ʼbpamangukum - Sia sa basa a Grik na Sunidriun. Na silan su ʼbpangulu kanu
agama nu manga Yahudi kanu timpu nu Isa al-Masih. Pitupulu enggu
isa silan langun amung den lu ba su manga mapulu nu ʼbpamangurban
apeg den nu mapulu sa langun nu ʼbpamangurban taman den kanu ped
pan a manga mama kanu sakambinabatan nilan enggu su manga mama a
ebpun kanu manga balapantag a taw apegʼu manga mapulu nu tamengʼu
Suti a ʼBpagagaman enggu su manga danden a mapulu sa langun nu
ʼbpamangurban. Mabatia su nia sia kanu Mapia a Tutuma a Inisulatʼi
Mataya 26 ayat 59 sia kanu Kitab Injil.
ʼbpamangunut - Sia sa basa a Grik na mathetais. Su ʼbpamangunut a nia na
ʼbpagusalen nilan su langun na kutika nilan asalʼa ʼgkataw bu silan kanu
gulu nilan atawa ka su ʼbpamandu kanilan. ʼBpaguyag-uyag silan sia luyud
kanu kabpaguyag-uyag enggu panduan nu gulu nilan.
Na su ʼbpamangunut a nia na nia katatapan na sia den silan
pegkakaleben kanu ʼbpamandu kanilan taman sa pedtatanggunut silan
kanu gulu nilan sa apia endaw pebpawang. Mapakay bun a pedtawagen
a ʼbpamangunut su manga taw a ʼbpamanuntut sa apia ngin a ilemu
upama pantag sa kabpanday. Ugaidʼa sia kanu Kitab Injil na nia katatapan
a pedtawagen a ʼbpamangunut na su manga taw a ʼbpanuntut sa ilemu
pantag kanu agama a nia katatapan na su Isa al-Masih i ʼbpamandu
lun. Mabatia bun su makapantag kanu ʼbpamangunut kanu Isa al-Masih
sia kanu Mapia a Tutuma a Inisulatʼi Mataya 10 ayat 2 enggu sia kanu
Mapia a Tutuma a Inisulatʼi Markus 2 ayat 15 sia kanu Kitab Injil.
Na aden bun ʼbpamangunut a nalabit kanu Mapia a Tutuma a
Inisulatʼi Markus 2 ayat 18; 6 ayat 29 sa dikena su Isa al-Masih i
Maena nu Mangadalem a Kadtalu
Magi NT Final draft.indb 807 3/24/2021 2:53:47 PM
808
ʼbpamandu lun. Na silan su pedtawagen a ʼbpamangunut kanu Yahiya
a ʼBpanalawat enggu su ʼbpamangunut kanu manga taw a lusud kanu
lumpukan a Parisiyu. Na aden bun nalabit kanu Mapia a Tutuma a
Inisulatʼi Yuhan 9 ayat 28 a mana su ʼbpamangunut kanu Nabi Musa.
ʼbpamangurban enggu su ʼbpamedtiakap kanu Suti a ʼBpagagaman - Na
su ʼbpamangurban na ebpun kanu tupu nu Libi a wata nu Nabi Yakub a
bedtuan bun sa Israil. Na su langun nu tupu nu Libi na silan i napamili nu
Kadenan a makatiakap kanu Suti a ʼBpangadapan kanu Kadenan nu manga
taw a Israil. Mailay i nia sia kanu Manga Bilangan 3 ayat 5 taman sa 13 sia
kanu Kitab Taurat.
Na sia kanu manga tupu nu Libi na su Nabi Harun a suledʼu Nabi
Musa i pinamili nu Kadenan a nabaluy a muna-muna a mapulu sa
langun nu ʼbpamangurban kanu manga taw a Israil. Mabatia i nia sia
kanu Kinaliu 28 ayat 1 taman sa 2 sia kanu Kitab Taurat. Na kanu timpu
nu Isa al-Masih na tupu pamun nu Nabi Harun su ʼbpamangurban lu
sa Israil. Nia nilan galebekan na ibpangeni-ngeni nilan kanu Kadenan
su manga taw a Israil enggu ipegkurban nilan su manga binatang
a kurban kanu manga kabaladusan nilan sia luyud kanu agama
nilan a manga Yahudi. Na su ʼbpamangurban na aden umun nilan
kanu manga ipegkurban tembu su ped kanu ipegkurban na pegken
nilan. Mabatia i nia sia kanu Kinaliu 29 ayat 27 taman sa 28.
Ugaidʼa kanu timpu a kinagkurban nu Isa al-Masih kanu ginawa
nin na di den nasisita a inggulalan nilan pan su kagkurban sa binatang
sabap kanu kabaladusan nilan. Mabatia i nia sia kanu Sulat kanu
Manga Taw a Hibru 10 ayat 1 taman sa 18 sia kanu Kitab Injil.
D
dala idsan nin a limu - Sia sa basa a Grik na karis a nia nin maena na su limu
a di ʼgkawagib sa lekitanu ugaidʼa inenggay bun nu Kadenan sa lekitanu.
Inipagedamʼu Kadenan su nia a limu nin sa lekitanu sia nakanggulalan
kanu kinanggihadʼu Isa al-Masih kanu umulʼin asalʼa maaun tanu kanu
kabaladusan taman sa makatimbang tanu sa ikelas. Sabap sa nia na su
taw a pedsalig kanu Isa al-Masih na di den makaidtug sa naraka ka lu den
makabpawang sa sulega. Mabatia su makapantag kanu da idsan nin a limu
nu Kadenan sia kanu Mapia a Tutuma a Inisulatʼi Yuhan 1 ayat 14 enggu 17.
Mabatia bun sia kanu Ika-isa a Sulatʼi Bulus kani Timuti 1 ayat 12 taman
sa 14 enggu sia kanu Sulat kanu Manga Taw sa Ipisu 2 ayat 8 taman sa 9.
Mabatia bun sia kanu Sulatʼi Bulus kani Titus 2 ayat 11 taman sa 14; 3 ayat
3 taman sa 7 sia kanu Kitab Injil.
Maena nu Mangadalem a Kadtalu
Magi NT Final draft.indb 808 3/24/2021 2:53:47 PM
809
dapenet - Su dapenet a kadtalu atawa ka su kapembetad kanu lima na nia
nin maena na ibpangeni-ngeni su taw a pendapenetan. ʼBpagusalen su
entu sa kapapegkapia kanu pedsakit, kaenggay sa palihala kanu taw
enggu kapedsapa nu taw. ʼBpagusalen bun sa kasangan kanu taw sa
galebekan nin sia kanu Kadenan. Mabatia su nia sia kanu Ika-isa a
Sulatʼi Bulus kani Timuti 4 ayat 14. Mabatia su makapantag kanu
dapenet sia kanu Mapia a Tutuma a Inisulatʼi Markus 5 ayat 23; 10 ayat
13 enggu ayat 16. Nia katatapan na sia sa ulu su kapendapenet ugaidʼa
mapakay bun sa apia endaw kanu lawasʼu taw atawa ka kanu apia ngin
a langun-taman.
Datu na Giadsal - Sekanin su mapulu sa langun nu manga saitan enggu
sekanin su ama nu kabudtud. Isa bun sekanin kanu manga malaikatʼu
Kadenan paganay ugaidʼa sabap kanu kapulu nu muletadʼin na
nasungkangʼin su Kadenan. Sabap sa entu na pinaawa sekanin nu
Kadenan lu sa sulega taman sa dikena den sekanin malaikat. Su Datu
na Giadsal ba a nia su mibpalas sa nipay a sinemasat kanu Siti Hawa a
kaluma nu Adam asalʼa makan nin su unga nu kayu a inisapalʼu Kadenan.
Nia bu penggalebeken nu Datu na Giadsal na kapedsasatʼin ʼbpamikal
kanu langun nu taw asalʼa makatangka silan kanu Kadenan ka enggu aden
kapedʼin ʼgkasiksa lu kanu apuy sa naraka. Mabatia su makapantag kanu
Datu na Giadsal sia kanu Manga Awal 3 ayat 1 taman sa 14 enggu sia kanu
Mapia a Tutuma a Inisulatʼi Mataya 4 ayat 1 taman sa 11; 12 ayat 24 taman
sa 26. Mabatia bun i nia sia kanu Ika-isa a Sulatʼi Bulus kani Timuti 3 ayat
6 enggu sia kanu Ikadua a Sulatʼi Bulus kani Timuti 2 ayat 26 sia kanu
Kitab Injil.
dikena-Yahudi - Su langun nu taw kanu pat a pisukʼu dunia a liu kanu
manga taw a tupu nu Nabi Yakub na silan su manga taw a pedtawagen sa
dikena-Yahudi. Na kanu paganay a timpu na su manga taw a dikena-Yahudi
na dala sabutʼilan kanu Kadenan. Nia katatapan na pedsimba silan sa
balahala enggu nia ukit a kabpangeni-ngeni nilan na pedsasalumanan
pedtalu. Na di silan mapakay a semimbul keman kanu manga taw a Yahudi
kagina sia luyud kanu agama nu manga Yahudi na ʼgkaharam su apia
entain a Yahudi a simbulan keman nu manga taw a dikena-Yahudi. Ugaidʼa
saguna a timpu na sabap kanu kinanggihadʼu Isa al-Masih kanu umulʼin
na su langun nu ʼbpamaginugut lun na da den kambidayan nin magidsan
pan i Yahudi atawa ka dikena-Yahudi. Mabatia su nia sia kanu Sulat kanu
Manga Taw sa Ruma 1 ayat 16 enggu sia kanu Sulat kanu Manga Taw
sa Galasia 3 ayat 28. Mabatia bun i nia sia kanu Sulat kanu Manga Taw
sa Ipisu 2 ayat 13 taman sa 14 sia kanu Kitab Injil.
Maena nu Mangadalem a Kadtalu
Magi NT Final draft.indb 809 3/24/2021 2:53:47 PM
810
G
Gay nu Kabpangintelenen - Nia ba su Gay nu Kabpangintelenen nu manga taw
a Yahudi a gay bun nu kapedsimba nilan kanu Kadenan. Di kapakayan a
enggalebek silan kanu nia ba a gay enggu su nia a kasuguan na ebpun kanu
Kinaliu 20 ayat 10 sia kanu Kitab Taurat. Nia Gay nu Kabpangintelenen
nu manga Yahudi na gay na Sapetu. Sia nilan i entu kinandut kanu
kinapasad mangaden nu Kadenan kanu dunia kanu ikapitu nin gay.
Mabatia i nia sia kanu Manga Awal 2 ayat 2 sia kanu Kitab Taurat. Na sia
kanu natimpuan nu Isa al-Masih na apia su kapananggit sa ikam atawa
ka apia ngin a langun-taman enggu su kapagkapia kanu taw kanu Gay
nu Kabpangintelenen na di bun kapakayan ka sia kanu itungan nilan na
kapenggalebek bun i entu. Ugaidʼa sia kanu Isa al-Masih na ʼgkaalus su
kanggalebek sa mapia sia kanu Gay nu Kabpangintelenen, nia nin upaman
na su kinapagkapia nin kanu mama a nakatelupulu enggu walu lagun
den i kapendalu nin. Mabatia i nia sia kanu Mapia a Tutuma a Inisulatʼi
Yuhan 5 ayat 1 taman sa 15. Na sia kanu Mapia a Tutuma a Inisulatʼi
Yuhan 7 ayat 21 taman sa 24 na pidsinantalʼu Isa al-Masih i dikena
sungkang kanu kasuguan nu Kitab Taurat su kapapegkapia sa taw kanu
Gay nu Kabpangintelenen. Na nalabit bun nu Isa al-Masih i sekanin pan i
Mapulu sia kanu Gay nu Kabpangintelenen. Mabatia su nia sia kanu Mapia
a Tutuma a Inisulatʼi Mataya 12 ayat 1 taman sa 8 sia kanu Kitab Injil.
H
Hirud - Sia kanu Kitab Injil na aden pat kataw a Hirud.
Su ika-isa a Hirud na su Hirud a mindatu kanu timpu a kinambata kanu
Isa al-Masih. Sekanin su pegkiug ʼbpagimatay kanu Isa al-Masih kagina
ʼbpangalikudan nin ka nakinegʼin i mabaluy a datu su Isa al-Masih. Mabatia
i nia sia kanu Mapia a Tutuma a Inisulatʼi Mataya 2 ayat 1 taman sa 21.
Su ikadua a Hirud na su Hirud Antipas. Na isa kanu pendatuan
nin su prubinsia a Galili kanu timpu nu Isa al-Masih, wata sekanin
nu ika-isa a Hirud. Sekanin i napaimatay kanu Yahiya a ʼBpanalawat
enggu sekanin bun su pinananggitan kanu Isa al-Masih unan na
kinatutuk lun kanu kayu a pinambalawaga. Mabatia i nia sia kanu
Mapia a Tutuma a Inisulatʼi Markus 6 ayat 14 taman sa 29 enggu
sia kanu Mapia a Tutuma a Inisulatʼi Luk 23 ayat 6 taman sa 12.
Na su ikatelu a Hirud na su Ika-isa a Hirud Agripa, apu sekanin nu
ika-isa a Hirud. Na isa kanu pendatuan nin su prubinsia a Yudia kanu
timpu ulian nu kinapabpapulu kanu Isa al-Masih lu sa sulega. Sekanin i
Maena nu Mangadalem a Kadtalu
Magi NT Final draft.indb 810 3/24/2021 2:53:47 PM
811
napaimatay kanu Yakub a tebped sa pusedʼu Yuhan a isa kanu sapulu enggu
dua a sinugu nu Isa al-Masih enggu sekanin bun su Hirud a naguled sabap
sa tinalima nin su pugi a dait a kanu Kadenan bu. Mabatia i nia sia kanu
Manga Pinggalebekʼu Manga Sinugu nu Isa al-Masih 12 ayat 1 taman sa 23.
Na su ikapat a Hirud na su Ikadua a Hirud Agripa. Wata sekanin
nu Ika-isa a Hirud Agripa. Sekanin i nakasambi kanu ama nin endatu
enggu sekanin bun su Hirud a pinananggitan kani Bulus unan nu
kapananggit lun kanu dalepa a Ruma. Mabatia i nia sia kanu Manga
Pinggalebekʼu Manga Sinugu nu Isa al-Masih 25 ayat 13 taman sa 26.
I
Iskak - Su Iskak bu i wata nu Ibrahim kani Sara. Nia maena nu ngala a
Iskak na kadtatawa. Nia ba i inipanggungala nu Ibrahim kanu Iskak
kagina nakadtatawa silan kanu kinakinegʼilan kanu pidtalu nu Kadenan
a makambata pamun silan apia matua den silan. Su Iskak bun su
ipapegkurban nu Kadenan kanu Ibrahim ugaidʼa dala mabaluy kagina
naamadʼu Kadenan su senep sa atay a saligʼu Ibrahim. Nia pan mula na
nangaden su Kadenan sa bili-bili a sambi kanu Iskak. Mabatia su nia sia
kanu Manga Awal 22 ayat 2 enggu 13. Mabatia bun su makapantag kanu
Iskak sia kanu Manga Awal 21 ayat 12 sia kanu Kitab Taurat enggu sia kanu
Mapia a Tutuma a Inisulatʼi Mataya 1 ayat 2; 8 ayat 11 sia kanu Kitab Injil.
K
Kaka nu Manusia - Sa basa a Grik na huion tou anthropou a nia nin maena na
Wata nu Manusia. Nia su ped a gelal kanu Masih sia kanu Kitab a Inisulatʼu
Nabi Danyil 7 ayat 13 taman sa 14. Su Masih na sekanin bun su Isa al-Masih.
Inigelal i nia sa lekanin kagina apia sekanin su Kadtalu nu Kadenan na
mimbaluy sekanin a manusia. Sekanin su Kalimatul Allah. Mabatia su nia
sia kanu Mapia a Tutuma a Inisulatʼi Yuhan 1 ayat 1 enggu 14. Inenggan
sekanin nu Kadenan sa kawagib sa kandatu nin kanu langun na bangsa
taman sa taman. Mabatia su makapantag kanu Kaka nu Manusia sia kanu
Mapia a Tutuma a Inisulatʼi Mataya 16 ayat 27; 26 ayat 64. Mabatia bun
sia kanu Mapia a Tutuma a Inisulatʼi Markus 2 ayat 10; 13 ayat 26 enggu sia
kanu Mapia a Tutuma a Inisulatʼi Yuhan 1 ayat 51; 3 ayat 13; 5 ayat 27
sia kanu Kitab Injil.
kalisa - Su kalisa sia na dikena mana su kalisa sa saguna a timpu a ʼgkailay
tanu. Su nia a kalisa na manaut ka ʼbpagedan bu nu datu enggu katatapan
na ʼbpagusalen i nia kanu kapembunua enggu kapegkuya. Nia katatapan
a lulan nin na sakataw atawa ka dua kataw bu. Mabatia su nia sia kanu
Maena nu Mangadalem a Kadtalu
Magi NT Final draft.indb 811 3/24/2021 2:53:47 PM
812
Manga Awal 41 ayat 43; 46 ayat 29; 50 ayat 9. Mabatia bun su nia sia kanu
Kinaliu 14 ayat 6 taman sa 28 sia kanu Kitab Taurat. Mabatia bun su nia
sia kanu Manga Pinggalebekʼu Manga Sinugu nu Isa al-Masih 8 ayat 28
taman sa 31 sia kanu Kitab Injil.
kambalingan nu Mapulu a su Isa al-Masih - Madakel sa lekitanu i katawan nin
i embalingan su Isa al-Masih sia ugaidʼa embalang-balang su sabut tanu
lun u ngin i kahanda nin sa kambalingan nin sia. Na ulian nu kinapatay
nu Isa al-Masih na pinambibiag sekanin ʼbpaluman nu Kadenan taman
sa pinabpapulu sekanin lu sa sulega. Mabatia bun su nia sia kanu Manga
Pinggalebekʼu Manga Sinugu nu Isa al-Masih 1 ayat 3 enggu 9 taman sa 11.
Na pambalinganen sekanin nu Kadenan sia ugaidʼa di tanu katawan u
kanu i kambalingan nin. Na su langun nu taw a ʼbpamaginugut sa lekanin
na dait a magalaw silan kanu kabpagangapa nilan kanu kambalingan
nu Isa al-Masih kagina katawan nilan i natalatantu a makaunut silan sa
lekanin lu sa sulega. Ugaidʼa su manga taw a dikena ʼbpamaginugut kanu
Isa al-Masih na sangat a makagilek kanilan su entu. Mabatia su nia sia
kanu Inipayag 1 ayat 7. Mabatia su makapantag kanu kambalingan nu Isa
al-Masih kanu Ika-isa a Sulat kanu Manga Taw sa Tisalunika 4 ayat 13
taman sa 18; 5 ayat 1 taman sa 11. Mabatia bun su nia sia kanu Mapia a
Tutuma a Inisulatʼi Mataya 25 ayat 31 taman sa 46 sia kanu Kitab Injil.
Kanduli na Balal - Na su manga taw a Yahudi na uman lagun na ʼbpelu silan sa
Awrusalim ka enggu nilan pakadsela-sela su Kanduli na Balal a tademan
Maena nu Mangadalem a Kadtalu
kalisa
© 1996 DCC
Magi NT Final draft.indb 812 3/24/2021 2:53:47 PM
813
kanu kinandadalaugʼu manga kalukesan nilan kanu dalemʼu patpulu lagun lu
kanu tawan-tawan a dalepa sa kanu timpu nu Nabi Musa. Kagina kanu timpu
nu entu ba na nia nilan bu pegkakalebenan na balal. Tembu uman mauma su
nia a kanduli na ʼbpagumbal su manga taw a Yahudi sa manga balal sa ukit
a kapedsela-sela nilan a lu ba silan pegkakaleben kanu dalemʼu walu gay. Na
kanu entu bun ba a manga gay na ipedsela-sela nilan bun su kapedsabpet sa
ubas enggu ulibus. Mabatia tanu su makapantag kanu Kanduli na Balal sia
kanu Libitikus 23 ayat 39 taman sa 43 sia kanu Kitab Taurat enggu linabit
bun su nia kanu Mapia a Tutuma a Inisulatʼi Yuhan 7 sia kanu Kitab Injil.
Kanduli nu Kalipuas enggu Kanduli nu Pan a Dala Pakembangʼin - Uman
lagun na ipedsela-sela nu manga taw a Yahudi su Kanduli nu Kalipuas, na
entu bun ba i kapedsela-sela kanu Kanduli nu Pan a Dala Pakembangʼin.
Na uman ipedsela-sela su nia a manga kanduli na madakel a benal a
manga taw a Yahudi i ʼbpelu kanu Suti a ʼBpagagaman sa Awrusalim a
ganat sa embala-bala a dalepa ka pegkurban silan lu. Na ipedsela-sela i
nia a tademan kanu kinalipuasʼu Kadenan kanu manga taw a Israil kanu
timpu a kinapangungulipen kanilan lu sa dalepa a Egypt kanu timpu nu
Nabi Musa. Kanu entu ba a timpu na pinasumbali silan nu Kadenan sa
manguda a bili-bili a dala tila nin ka pinapanaguan nin kanilan sa lugu
nu bili-bili su pintu nu manga walay nilan a tanda a taw silan nu Kadenan
ka enggu di silan malalagit kanu kaimatay nu Kadenan kanu manga kaka
sa langun a wata a mama nu manga taw a Egypt. Na kanu entu bun ba a
timpu na inisugu bun nu Kadenan i nia nilan bu umbalen a pan na dala
pakembangʼin enggu pamagayasan nilan keman su entu asalʼa makaawa
silan mamagayas sa Egypt. Mabatia su makapantag kanu Kanduli nu
Kalipuas sia kanu Kinaliu 12 ayat 1 taman sa 39 sia kanu Kitab Taurat.
Nalabit bun su Kanduli nu Kalipuas sia kanu Mapia a Tutuma a Inisulatʼi
Yuhan 2 ayat 23; 6 ayat 4; 12 ayat 1 enggu labi-labi den i kinalabit lun sia
kanu 18 ayat 28, kagina kanu nia ba a Kanduli nu Kalipuas i natabuan
na kinatutuk kanu Isa al-Masih kanu kayu a pinambalawaga. Na sekanin
man su tidtu-tidtu a Manguda a Bili-bili nu Kadenan a ʼbpamelipuas sia
nakanggulalan kanu kinanggihadʼin kanu umulʼin asalʼa makalipuas
su apia entain a taw a semalig sa lekanin. Mabatia bun i nia sia kanu
Mapia a Tutuma a Inisulatʼi Mataya 26 ayat 2 enggu sia kanu Mapia
a Tutuma a Inisulatʼi Markus 14 ayat 1. Mabatia bun su nia sia kanu
Ika-isa a Sulat kanu Manga Taw sa Kurintu 5 ayat 7 sia kanu Kitab Injil.
Kanduli nu Kinasuti ʼBpaluman kanu Suti a ʼBpagagaman - Na ipedsela-sela
su nia a kanduli a tademan sa kanu kinasuti ʼbpaluman nu manga taw
a Yahudi kanu Suti a ʼBpagagaman. Na su nia a nanggula na magatus
Maena nu Mangadalem a Kadtalu
Magi NT Final draft.indb 813 3/24/2021 2:53:48 PM
814
enggu nempulu enggu pitu lagun unan nu kambata kanu Isa al-Masih. Na
nasisita a enggulan nilan su entu kagina pinggiabuan nu manga kuntela
nilan su Suti a ʼBpagagaman kanu timpu a naagaw kanilan su entu ka
pigkurbanan nu manga kuntela nilan sa taw sa lupa ka iniapalʼilan kanu
pegkakadenanen nilan a si Sius. Ugaidʼa ulian nu entu na naagaw menem
ʼbpaluman nu manga taw a Yahudi su Suti a ʼBpagagaman. Tembu ba
magalaw a benal su manga taw a Yahudi sa kanu kapedsela-sela nilan sa
nia uman lagun. Na su kapegkanduli sa nia na dikena den nasisita a lu pan
kanu Suti a ʼBpagagaman ka lu bu kanu manga walay nilan enggu sampay
saguna na ipedsela-sela pamun nu manga taw a Yahudi su nia a kanduli
a bedtuan sa Hanuka. Linabit su nia a kanduli sia kanu Mapia a Tutuma a
Inisulatʼi Yuhan 10 ayat 22 sia kanu Kitab Injil.
Kanduli nu Pintikus - Su Pintikus sia sa basa a Grik na nia nin maena na
ikalimapulu. Na ipedsela-sela su entu kanu ikalimapulu a gay ulian nu
Kapegkanduli kanu Pan a Dala Pakembangʼin. Nia bun ba su kapedsela-sela
nu manga taw a Yahudi sa kapegkasabpet sa bantad enggu nia bun ba a timpu
i natabu kanu muna-muna a kinalangkapʼu Suti a Ruh kanu ʼbpamaginugut
kanu Isa al-Masih. Mabatia su nia sia kanu Manga Pinggalebekʼu Manga
Sinugu nu Isa al-Masih 2 ayat 1 taman sa 4 sia kanu Kitab Injil.
kapal - Masela su kapal enggu nia ba i ʼbpagedan sia sa ig atawa ka lagat. Kanu
timpu nu kinagkadalem sa masela sia sa liwawaw na dunia na pinaumbalʼu
Kadenan su Nabi Nuh sa kapal. Mabatia su nia sia kanu Manga Awal 6 ayat
14 sia kanu Kitab Taurat.
Nia ba i pinagedan nu Nabi Nuh enggu su sakambinabatan nin
taman kanu langun na embalangan na binatang asalʼa makalipuas silan
kanu masela a kadalem. Na sampay saguna na di ʼgkatalanged u ngin
i palasʼu kapal a inumbalʼu Nuh ugaidʼa natatalanged i dala makina
nu entu. Na su entu a kapal na nia lun ipembedtu sa basa a Hibru
na teba a nia nin maena sa basa a English na ark enggu nia nin
menem maena sa basa a Maguindanaon na baul atawa ka kaun.
kapasadan - Nia maena na kapasadan na su napagayunan nu duakambala.
Katatapan kanu kapasadan na aden ipebpasad atawa ka ipebpaliugatʼu isa
a mapulu a wagib mambu a ayunan atawa ka paginugutan nu da ʼgkagaga
nin a taw. Na mana bun su kapasadan nu Kadenan kanu Nabi Nuh a
mailay sia kanu Manga Awal 9 ayat 1 taman sa 17 enggu su kapasadan nu
Kadenan kanu Ibrahim a lusud den lu ba su pasadʼin a sia makanggulalan
kanu Ibrahim na palihalan su langun nu tribu. Mabatia su nia sia kanu
Manga Awal 12 ayat 1 taman sa 3; 15 ayat 18; 17 ayat 1 taman sa 14; 22
ayat 16 taman sa 18 sia kanu Kitab Taurat.
Maena nu Mangadalem a Kadtalu
Magi NT Final draft.indb 814 3/24/2021 2:53:48 PM
815
Na kanu timpu nu Nabi Musa na aden bun kapasadan a inumbalʼu
Kadenan kanu manga Israil sia kanu kinaenggay nin kanilan kanu manga
kasuguan. Mabatia i makapantag kanu entu sia kanu Kinaliu 19 ayat
3 taman sa 6; 24 ayat 3 taman sa 8 sia kanu Kitab Taurat.
Ugaidʼa nia balapantag sa langun kanu manga kapasadan a inumbalʼu
Kadenan kanu manusia na su kapasadan a inumbalʼin sia nakanggulalan
kanu Isa al-Masih. Mabatia su makapantag kanu entu sia kanu Mapia a
Tutuma a Inisulatʼi Mataya 26 ayat 28 enggu sia kanu Mapia a Tutuma a
Inisulatʼi Markus 14 ayat 24. Mabatia bun su entu sia kanu Ika-isa a Sulat
kanu Manga Taw sa Kurintu 11 ayat 23 taman sa 26 sia kanu Kitab Injil. Na
nia dalemʼu entu a kapasadan, na sia makanggulalan kanu kinanggihadʼu
Isa al-Masih kanu umulʼin na su taw a maginugut sa lekanin na maaun
kanu langun nu mawag a galebekan nin taman sa maampun su langun nu
kadusan nin.
Kaun nu Kapasadan - Su Kaun nu Kapasadan a nia na linumbus sa bulawan
magidsan i liu enggu ludepʼin. Na nia dalemʼu entu na su ʼbpanaguan a
Maena nu Mangadalem a Kadtalu
kapal
Magi NT Final draft.indb 815 3/24/2021 2:53:48 PM
816
bulawan a tinaguan kanu pegken a bedtuan sa manna enggu su tungkedʼu
Harun a inetuan na laun, apegʼu tebi na watu a nakaukil lun su manga
kasuguan nu Kadenan. Na nia menem lu kanu untulʼu Kaun nu Kapasadan
na su buntalʼu manga malaikat a tanda a lu ba su Kadenan. Na nasilungan
nu manga papakʼilan su dapeng a pebpesikan kanu lugu nu inigkurban
kanu kabaladusan nu taw. Na lu nakabetad su entu kanu Suti sa Langun
a Bilik sia kanu Balung-balung a Tuleda a ʼBpangadapan kanu Kadenan
gagalu na dala pan makatindeg su Suti a ʼBpagagaman lu sa Awrusalim.
Mabatia su nia sia kanu Sulat kanu Manga Taw a Hibru 9 ayat 4 taman sa 5
sia kanu Kitab Injil.
kayu a igus - Su nia a kayu na di gaid pedsapak enggu nia katatapan na sia
ʼbpagetu sa watun a lupa. Nia nin kalambeg na pakauma sa manga sapulu
enggu isa kamitru. Mangaulad i laun nin enggu mamis a benal su unga nin.
Maena nu Mangadalem a Kadtalu
kayu a igus
Magi NT Final draft.indb 816 3/24/2021 2:53:48 PM
817
Na kanu kinasungkangʼu Adam enggu su Siti Hawa kanu inisugu
nu Kadenan na guna nilan kaimamani i nakagkawas-kawas silan
na kinemua silan sa manga laun nu nia ba a embalangan na kayu
ka pinadtatambilʼilan ka entu ba i inidapengʼilan kanu lawasʼilan.
Mabatia i nia sia kanu Manga Awal 3 ayat 7 sia kanu Kitab Taurat.
kayu a ulibus - Sia kanu manga taw a Hibru na masela a benal i katagan nu
nia ba a kayu kagina isa i nia kanu pangenken nilan enggu nia bun ba i
ʼbpagumbalen nilan a lana. Nia bun ba i ʼbpagusalen nilan a ipedtenggung
kanu manga palitan.
Na su laun nu kayu ba a nia a ulibus su nadtapikʼu malapati
a pinaledtu nu Nabi Nuh kanu timpu nu kinagkadalem. Mabatia
su nia sia kanu Manga Awal 8 ayat 11 sia kanu Kitab Taurat.
kimar - Su kimar na malayam a binatang, mana bun kuda i palasʼin
ugaidʼa manaut-naut bu sa kuda. Kanu paganay a timpu na magidsan
pan i kawasa atawa ka miskinan na nia ba i ʼbpagusalen nilan a
Maena nu Mangadalem a Kadtalu
kayu a ulibus
Magi NT Final draft.indb 817 3/24/2021 2:53:49 PM
818
ʼbpagedan kanu manga itʼilan amaika ʼbpelalakaw silan. Tembu masela a
benal i katagan nin su nia a binatang kanu manga taw kanu entu a timpu.
Sa saguna a timpu na lu i nia katatapan mailay sa Saudi Arabia a dalepa nu
manga Arab.
Kimar su pigkudan nu Isa al-Masih kanu kinalu nin sa Awrusalim
unan nu kamalasayan nin. Mabatia su nia sia kanu Mapia a Tutuma
a Inisulatʼi Mataya 21 ayat 1 taman sa 9 enggu sia kanu Mapia a
Tutuma a Inisulatʼi Yuhan 12 ayat 12 taman sa 15 sia kanu Kitab Injil.
kurban - Inisugu nu Kadenan kanu manga taw a Hibru i dait a ʼgkurban silan.
Nia tatap a ʼbpagusalen nilan sa kapegkurban nilan na tudu a binatang,
bili-bili, kambing atawa ka malapati. Mabatia su makapantag kanu
atulan pantag kanu dait a kurban kanu kabaladusan sia kanu Libitikus 1
enggu 4 sia kanu Kitab Taurat. Penggulan bun su kapegkurban amaika
pedsukul-sukul silan kanu Kadenan.
Kanu timpu nu Isa al-Masih na ipenggulalan nu manga Yahudi su
manga kasuguan a inisulatʼu Nabi Musa. Nia kapantagʼu kapegkurban
nilan sia luyud kanu manga kasuguan nilan na lalan i entu sa
kapedsukul-sukulʼilan kanu Kadenan atawa ka kabpangeni nilan sa
kaampun kanu kabaladusan nilan. Nakadalem bun kanu entu a manga
Maena nu Mangadalem a Kadtalu
kimar
Magi NT Final draft.indb 818 3/24/2021 2:53:49 PM
819
kasuguan i amaika su taw ka migkapia den kanu sakitʼin a debpig na
nasisita a ʼgkurban bun sekanin kanu Kadenan ka sa maya ba a ukit
na edtalun nu ʼbpangurban i suti den sekanin. Na amaika maitu na
mapakay den sekanin a semimba ʼbpaluman kanu Kadenan lu kanu Suti
a ʼBpagagaman enggu semimbul kanu manga taw. Na nia ba i sabapʼin
i pidtalu nu Isa al-Masih kanu taw a pinagkapia nin kanu sakit a debpig
i mapailay sekanin kanu ʼbpangurban enggu ʼgkurban a mana bun su
inisugu nu Nabi Musa asalʼa maamad i nasuti den sekanin. Mabatia
su nia sia kanu Mapia a Tutuma a Inisulatʼi Mataya 8 ayat 4 enggu sia
kanu Mapia a Tutuma a Inisulatʼi Markus 1 ayat 44. Na mabatia bun su
makapantag kanu kapegkurban sia kanu Mapia a Tutuma a Inisulatʼi
Mataya 5 ayat 23 taman sa 24. Mabatia bun su nia sia kanu Mapia a
Tutuma a Inisulatʼi Markus 7 ayat 11; 12 ayat 33 sia kanu Kitab Injil.
Na sia kanu Mapia a Tutuma na su kurban na tuladan nu
kinagkurban nu Isa al-Masih kanu ginawa nin. Sekanin su ginelalan
sa Manguda a Bili-bili nu Kadenan a inenggay a kurban sabap kanu
kabaladusan tanu. Tembu ininggihadʼin su umulʼin sa ukit a kinatuga
nu lugu nin asalʼa maampun su kabaladusan tanu amaika pedsalig
tanu sa lekanin. Mabatia su nia sia kanu Mapia a Tutuma a Inisulatʼi
Yuhan 1 ayat 29; 10 ayat 17 taman sa 18 enggu sia kanu Sulat kanu
Manga Taw sa Ruma 3 ayat 25; 8 ayat 3 sia kanu Kitab Injil.
Maena nu Mangadalem a Kadtalu
kurban
Magi NT Final draft.indb 819 3/24/2021 2:53:49 PM
820
L
lipungetʼu Kadenan - Nia nin maena na su kasiksan nu Kadenan kanu
manga taw a baladusa. Nia masela a upaman na lipungetʼu Kadenan
na su kinadsanaw nu dunia kanu timpu nu Nabi Nuh sabap kanu
kapedsungkangʼu manusia kanu Kadenan. Na su temala kanu lipungetʼu
Kadenan na lu silan makaidtug kanu Naraka Giahannam. Ugaidʼa su
semalig kanu Kadenan enggu kanu Isa al-Masih na di malusud kanu manga
taw a temala kanu lipungetʼu Kadenan. Mabatia su makapantag kanu
lipungetʼu Kadenan sia kanu Mapia a Tutuma a Inisulatʼi Mataya 3 ayat 7
enggu su Sulat kanu Manga Taw sa Ruma 5 ayat 9 sia kanu Kitab Injil.
lumpukan a Parisiyu - Sia sa basa a Hibru
na Parisiyu, nia nin maena sa
kapegkasabutʼu ped a alim na
namedsenggay. Isa silan kanu
ʼgkangaunutan nu agama nu manga
Yahudi. Balaagama a benal silan
enggu nia nilan pedtimbangan kanu
ginawa nilan na silan bu su ikelas
sa langun kagina ʼbpagapasen nilan
penggulalan su langun nu kasuguan
nu agama nu manga taw a Yahudi.
Na kanu timpu nu Isa al-Masih na
isa kanu mangabagel a lumpukan su
nia enggu tatapʼilan pedsungkangen
su Isa al-Masih. Mabatia su nia sia
kanu Mapia a Tutuma a Inisulatʼi
Mataya 12 ayat 9 taman sa 14; 16 ayat
1 taman sa 4; 23 ayat 13 taman sa 33.
Mabatia bun su nia sia kanu Mapia
a Tutuma a Inisulatʼi Markus 7 ayat
1 taman sa 13 enggu sia kanu Mapia
a Tutuma a Inisulatʼi Luk 16 ayat 13
taman sa 15. Mabatia bun su nia sia
kanu Mapia a Tutuma a Inisulatʼi
Yuhan 7 ayat 32 sia kanu Kitab Injil.
lumpukan a Sadusiyu - Isa bun silan
kanu lumpukan nu ʼgkangaunutan
nu agama nu manga taw a Yahudi
Maena nu Mangadalem a Kadtalu
upaman nu palasʼu Parisiyu
Magi NT Final draft.indb 820 3/24/2021 2:53:49 PM
821
ugaidʼa salakaw su paginugutʼilan ka di silan ʼbpalitiala sa aden kambibiag
ʼbpaluman nu namamatay. Di bun silan ʼbpalitiala sa aden manga malaikat
enggu aden manga saitan. Di bun silan ʼbpalitiala sa aden Gay a Mauli
atawa ka Harikiamat. Na kadakelan kanilan na ʼbpangurban enggu kawasa.
Mabatia su nia sia kanu Mapia a Tutuma a Inisulatʼi Markus 12 ayat 18
enggu sia kanu Manga Pinggalebekʼu Manga Sinugu nu Isa al-Masih
23 ayat 6 taman sa 8 sia kanu Kitab Injil.
M
malaikat - Nia nin maena sa basa a Hibru enggu basa a Grik na papedsampaya
ka kaped silan kanu pedsampay kanu kadtalu nu Kadenan kanu taw enggu
penggalebeken nilan bun su ped pan a ipedsugu nu Kadenan kanilan.
Mabatia su nia sia kanu Manga Awal 19 ayat 1 taman sa 13. Aden a entu
na su malaikat bun i pebpayag kanu manga nabi pantag kanu kahanda nu
Kadenan. Mabatia bun sia kanu kitab i aden a entu na pedtalu su malaikat
a mana sekanin demun su Kadenan a Mapulu. Mabatia su nia sia kanu
Manga Awal 16 ayat 9 taman sa 13 sia kanu Kitab Taurat.
Na nalabit bun su manga malaikat sia kanu Kitab Injil sa kanu timpu
a lu su Isa al-Masih kanu nakadtawan-tawan a dalepa na tiniakapan
sekanin nu manga malaikat. Mabatia su nia sia kanu Mapia a Tutuma
a Inisulatʼi Markus 1 ayat 13. Na mabatia bun su pantag kanu malaikat
kanu Mapia a Tutuma a Inisulatʼi Luk 1 ayat 26 taman sa 38. Na kanu
kambalingan nu Isa al-Masih sia sa dunia na makatingguma sekanin a
kapedʼin su manga malaikat. Mabatia su nia sia kanu Mapia a Tutuma
a Inisulatʼi Markus 8 ayat 38 sia kanu Kitab Injil.
Manguda a Bili-bili nu Kadenan - Su Isa al-Masih su ginelalan sa Manguda
a Bili-bili nu Kadenan a mana bun su pidtalu nu Nabi Yahiya a “Ilay
nu su Manguda a Bili-bili nu Kadenan a ʼbpagawa kanu kabaladusan
nu sakadunia!” Mabatia su nia sia kanu Mapia a Tutuma a Inisulatʼi
Yuhan 1 ayat 29. Na lu i nia kinandut kanu Kitab a Inisulatʼu Nabi
Isayas 53 ayat 1 taman sa 12. Na kanu timpu bun nu Nabi Musa na
inisugu nu Kadenan kanu manga taw a Israil i dait a semumbali
silan sa pangangayamen sabap kanu kabaladusan nilan. Na isa kanu
pangangayamen a ipegkurban na manguda a bili-bili. Mabatia su nia
sia kanu Libitikus 4 ayat 32 taman sa 35 sia kanu Kitab Taurat. Na kanu
timpu bun a kinapangungulipen kanu manga taw a Israil sa dalepa a
Egypt na inisugu nu Kadenan kanu manga taw a Israil i semumbali silan sa
manguda a bili-bili ka ikigulʼilan i lugu nin kanu manga bengawan nilan
asalʼa malipuas silan kanu tiuba. Mabatia i nia sia kanu Kinaliu 12 ayat
Maena nu Mangadalem a Kadtalu
Magi NT Final draft.indb 821 3/24/2021 2:53:49 PM
822
1 taman sa 13 sia kanu Kitab Taurat. Na su langun nu nia na tuladan
sa kanu manggula nu Isa al-Masih a mana su kinaigisʼu lugu nin kanu
kinanggihadʼin kanu umulʼin asalʼa su langun nu taw a semalig lun na
maaun kanu kabaladusan nilan taman sa malipuas silan kanu kasiksan nu
Kadenan sia kanu Mauli a Gay. Mabatia su nia sia kanu Inipayag 5 ayat 6
taman sa 13 sia kanu Kitab Injil.
Mapia a Tutuma - Sia sa basa a Grik na euangeliou, su nia na pantag kanu
pinangaden nu Kadenan a kalipuasan nu manga taw kanu kabaladusan
nilan sia nakanggulalan kanu kinanggihadʼu Isa al-Masih kanu umulʼin
enggu su kinambibiagʼin ʼbpaluman. Na apia entain i maginugut kanu
kinanggihadʼu Isa al-Masih kanu umulʼin enggu su kinambibiagʼin
ʼbpaluman na malipuas enggu kaadenan sekanin na uyag-uyag a da
taman nin. Mabatia su nia sia kanu Ikadua a Sulat kanu Manga Taw
sa Tisalunika 2 ayat 14, su Ikadua a Sulat’i Bulus kani Timuti 1 ayat
9 taman sa 10; 2 ayat 8. Na sia kanu Mapia a Tutuma a Inisulatʼi
Mataya 24 ayat 14 na nalabitʼu Isa al-Masih i su Mapia a Tutuma na pantag
kanu kandatu nu Kadenan a ipebpayagʼin. Na inisugu nin bun i su Mapia
a Tutuma na dait a ipangusiat kanu pat a pisukʼu dunia. Mabatia su nia sia
kanu Mapia a Tutuma a Inisulatʼi Markus 16 ayat 15 sia kanu Kitab Injil.
Mapulu - Na nia katatapan a maena nu nia a kadtalu na ʼgkaunutan ugaidʼa
nia nin maena kanu nia a kitab na Mapulu sa langun a ipenggelal bun
kanu Kadenan. Na inigelal bun i nia kanu Isa al-Masih sabap sa sekanin
i pendatu taman sa taman. Katawan tanu bun i su Isa al-Masih na dala
nakalepeng kanu langun nu nagaga nin enggula sia sa dunia. Apia su
manga nabi na da nilan magaga su ngin i pinggula nu Isa al-Masih enggu
madakel bun a taw i pakadtalu sa dikena matag bu nabi su Isa al-Masih ka
minuna pan sa nabi tembu nagelalan sa Mapulu. Mabatia su nia sia kanu
Mapia a Tutuma a Inisulatʼi Mataya 23 ayat 10 enggu sia kanu Mapia a
Tutuma a Inisulatʼi Markus 1 ayat 3; 2 ayat 28. Mabatia bun su nia sia kanu
Mapia a Tutuma a Inisulatʼi Yuhan 20 ayat 28 sia kanu Kitab Injil.
Masih - Su kadtalu a Masih sa basa a Hibru na mashiach a nia nin maena
na binubusan sa lana kagina sia kanu adat-betadʼu manga Yahudi na su
ʼgkapamili nu Kadenan a endatu, mangurban atawa ka nabi na pembubusan
sa lana su ulu nin a tanda sa pedsanganan sa bagel sia kanu galebekan nin.
Na su Isa na ginelalan nu Kadenan sa Masih kagina sekanin su napamili a
nasanganan sa kapamelipuas kanu manga taw sa kanu kabaladusan nilan
ka enggu di den silan masiksa. Su Masih bun ba a nia su ʼbpagingapan nu
manga taw a Yahudi a mamelipuas kanilan a naalung sia kanu Kitab Taurat
enggu sia kanu Kitab a Inisulatʼu Manga Nabi. Na nia nakadalem kanu
Maena nu Mangadalem a Kadtalu
Magi NT Final draft.indb 822 3/24/2021 2:53:50 PM
823
entu na su Masih na tupu nu Nabi Daud enggu ebpun sa Bitlihim a dalepa
nu Nabi Daud. Nia kataw nu kadakelan kanu manga taw a Yahudi na
pambaya-bayan silan nu Masih kanu manga kuntela nilan ugaidʼa da silan
makasugat sa entu kagina su kandatu nu Isa al-Masih na dikena bu sia sa
dunia ka taman sa taman. Mabatia su makapantag kanu Masih sia kanu
Mapia a Tutuma a Inisulatʼi Yuhan 4 ayat 25 taman sa 29; 7 ayat 41 taman
sa 42; 11 ayat 27; 20 ayat 31 sia kanu Kitab Injil.
N
nabi - Nia ba i pembedtuan atawa ka ipenggelal kanu taw a pinamili nu Kadenan
a makapayag kanu kadtalu nin. Aden a entu na ipebpayagʼu Kadenan kanu
manga nabi u ngin i kahanda nin atawa ka ngin i kukuman nin kanu dusa
nu taw. Na entu ba i ipedsampay nu manga nabi kanu manga taw ka enggu
silan pamakadtaubat. Na su ped kanu manga nabi na ipedsulatʼilan su manga
kadtalu nu Kadenan ka enggu ʼgkabatia nu manga taw. Na isa kanu manga
nabi na su Ibrahim. Mabatia i nia sia kanu Manga Awal 20 ayat 7 sia kanu
Kitab Taurat. Na aden bun ped a manga nabi a nalabit sia kanu kitab a mana
su Nabi Isayas, Nabi Musa, Nabi Ilias enggu madakel pan a manga nabi.
P
paletak - Nia ukit a kapebpaletak na mana pedtulin kanu saguna a nia a
timpu. Balapantag a benal i nia ba kanu adat-betadʼu manga taw a Hibru a
bedtuan bun sa manga taw a Yahudi kagina nia ba su inenggay nu Kadenan
a tanda nu kapasadan nin kanu Ibrahim. Na sampay saguna na napagadat
den nu manga taw a Hibru su kapapaletak a tanda nu kapasadan enggu
tanda sa isa sekanin a Hibru. Nia atulan kanu kapebpaletak na upama ka
nakawalu gay den su umulʼu wata a mama na nasisita den a paletaken.
Apia entain a Hibru i di mapapaletak na ipitas sekanin kanu lumpukan
nu manga Hibru ka nia nin maena na da sekanin makalusud kanu
kapasadan nu Kadenan kanu manga taw a Hibru. Mabatia su nia sia kanu
Manga Awal 17 ayat 10 taman sa 14 sia kanu Kitab Taurat.
Ugaidʼa ulian nu kinambibiag ʼbpaluman nu Isa al-Masih na di den
nasisita su kapebpaletak asalʼa malusud kanu Kadenan su taw ka nia bun
den nasisita sa kapasakup kanu Kadenan na su kasalig kanu Isa al-Masih
tembu da den ibpaliugatʼu manga sinugu su kapapaletak kanu manga taw
a dikena-Yahudi a sinemalig kanu Isa al-Masih. Mabatia su nia sia kanu
Sulat kanu Manga Taw sa Galasia 5 ayat 6; 6 ayat 15 sia kanu Kitab Injil.
pedsambayangan nu manga Yahudi - Su manga taw a Yahudi na aden
pedsambayangan nilan kanu manga dalepa asalʼa makasimba silan kanu
Maena nu Mangadalem a Kadtalu
Magi NT Final draft.indb 823 3/24/2021 2:53:50 PM
824
Kadenan sia luyud kanu agama nilan. Nia gay nu kapedsimba nilan kanu
Kadenan na gay na Sapetu ka entu ba su Gay nu Kabpangintelenen sia
kanu agama nilan. Nia nilan penggulan lu kanu entu a pedsambayangan
nilan na ʼbpamatia silan sa kitab, ʼbpamamandu, ʼbpangeni-ngeni enggu
ʼbpamangukum silan. Su Isa al-Masih na malibpes i kabpamandu nin
lu kanu manga pedsambayangan nilan. Mabatia su nia sia kanu Mapia
a Tutuma a Inisulatʼi Mataya 4 ayat 23. Mabatia bun sia kanu Mapia a
Tutuma a Inisulatʼi Yuhan 18 ayat 20. Na ulian nu kinapabpapulu kanu Isa
al-Masih lu sa sulega na nangusiat bun su manga sinugu nin lu kanu manga
pedsambayangan nu manga taw a Yahudi taman den kanu manga ped pan
a ʼgkangalimudan nu taw. Mabatia su nia sia kanu Manga Pinggalebekʼu
Manga Sinugu nu Isa al-Masih 14 ayat 1; 17 ayat 2 sia kanu Kitab Injil.
pegkurbanan - Balapantag a benal kanu manga taw a Hibru su pegkurbanan
kagina sia nilan ba ʼbpanutungen su manga binatang a ipegkurban nilan
kanu Kadenan. Sia kanu manga taw a Hibru na aden natatalanged a
pegkurbanan a nia nilan lun inusal sa kinaumbal lun na watu. Na maitu
bun ba i pegkurbanan a inumbalʼu Nabi Nuh. Mabatia su nia sia kanu
Manga Awal 8 ayat 20. Na maitu bun ba su pegkurbanan a inumbalʼu Nabi
Ibrahim kanu timpu a ipegkurban nin su wata nin a su Iskak. Mabatia su
nia sia kanu Manga Awal 22 ayat 9.
Ugaidʼa kanu timpu nu Nabi Musa na inisugu nu Kadenan i mumbal
su Musa sa Balung-balung a Tuleda a ʼBpangadapan kanu Kadenan.
Na lusud kanu entu ba su pegkurbanan a inumbal ebpun sa kayu a
pansiu a linumbus sa galang. Mabatia su nia sia kanu Kinaliu 27 ayat
1 taman sa 8; 38 ayat 1 taman sa 8 sia kanu Kitab Taurat.
Maena nu Mangadalem a Kadtalu
pegkurbanan
Magi NT Final draft.indb 824 3/24/2021 2:53:50 PM
825
pidsugan a balegkasʼu ʼbpangurban - Sia sa basa a Hibru na ipud. Nia ba su
ipedsangan nu mapulu sa langun nu ʼbpangurban uman nin ipenggulalan
su galebekan nin a kabpangurban. Mabatia su nia sia kanu Kinaliu 28 ayat
6 taman sa 14; 39 ayat 2 taman sa 7 sia kanu Kitab Taurat.
S
sakit a debpig - Su nia a sakit na makangingilu a pegkaket kanu lanitan enggu
kanu sapu taman sa ʼbpelapat i nia kanu lawasʼu taw. Sia sa basa a Grik na
lepra a nia nin maena na embalang-balang a sakit sa lanitan, na isa den sia
ba su sakit a debpig. Na su taw a aden sakitʼin a debpig na di mapakay a
semimbul kanu manga taw enggu di bun kapakayan a lemudep kanu Suti
a ʼBpagagaman ka haram sekanin atawa ka maledsik a benal sia luyud kanu
agama nilan. Mabatia su makapantag kanu sakit a debpig sia kanu Mapia
a Tutuma a Inisulatʼi Markus 1 ayat 40 taman sa 45 enggu sia kanu
Mapia a Tutuma a Inisulatʼi Luk 17 ayat 11 taman sa 19 sia kanu Kitab Injil.
Suti a ʼBpagagaman - Lu bu sa Awrusalim su Suti a ʼBpagagaman enggu lu
ba pegkurban su manga taw a Yahudi sia luyud kanu inisugu nu Kadenan
kanilan. Na maulad su lama-lama nu entu a mapakay lu ba su apia entain
magidsan i Yahudi enggu dikena-Yahudi. Ugaidʼa lu kanu lukʼu entu na
nia bu mapakay a makaludep lun na su manga taw a Yahudi. Na lu bun
ba kanu lukʼin su dua timan a bilik. Na su ika-isa a bilik na bedtuan sa
Suti a Bilik enggu su ikadua menem a bilik na bedtuan sa Suti sa Langun
a Bilik a nia bu mapakay a makaludep lun sa makaisa bu sa salagun na su
Maena nu Mangadalem a Kadtalu
Suti a ʼBpagagaman
Magi NT Final draft.indb 825 3/24/2021 2:53:50 PM
826
mapulu sa langun nu ʼbpamangurban kagina lu ba su sigay nu Kadenan.
Na nia sabap a kabpeludepʼin lu na ipegkurban nin su kurban nu taw kanu
Kadenan sabap kanu manga kabaladusan nilan.
Na lu kanu Suti a ʼBpagagaman na mapakay bun a ʼbpamandu su
manga gulu nu pangitaban enggu mapakay bun a ʼbpangeni-ngeni lu.
Kanu timpu a kinadsela-sela nu manga Yahudi kanu manga kanduli
na madakel i namakauma lu ba a ganat sa embala-bala a dalepa.
Kanu kinapatay nu Isa al-Masih na nakisi su kurtina kanu Suti
a ʼBpagagaman. Mabatia su nia sia kanu Mapia a Tutuma a Inisulatʼi
Markus 15 ayat 38. Na entu ba i napambad kanu Suti a Bilik enggu
kanu Suti sa Langun a Bilik lu kanu Suti a ʼBpagagaman. Su kinakisi
nu kurtina a entu na nia nin maena na mapakay den a makasupeg
su taw kanu Kadenan sa ukit a kasaligʼin kanu Isa al-Masih kagina
naawa den su kadusan a nakapagelet kanilan enggu kanu Kadenan.
Nakadua nakapatindeg sa Suti a ʼBpagagaman kagina su nauna na
nabinasa tembu napatindeg ʼbpaluman sa Suti a ʼBpagagaman ugaidʼa lu
bun ba pinatindeg kanu pinatindegan kanu nauna. Na saguna na da den
Suti a ʼBpagagaman ka bininasa den nu manga kuntela nu manga Yahudi a
mana bun su naalungʼu Isa al-Masih manga nakapatpulu lagun unan nu
kinabinasa lun. Mabatia su nia sia kanu Mapia a Tutuma a Inisulatʼi
Mataya 24 ayat 1 taman sa 2 sia kanu Kitab Injil.
Su Isa al-Masih na inibaratan su badan nin sa Suti a ʼBpagagaman.
Mabatia su nia sia kanu Mapia a Tutuma a Inisulatʼi Yuhan 2 ayat 18 taman
sa 22. Na su badan menemʼu ʼbpamaginugut kanu Isa al-Masih na inibaratan
sa pegkalebenan nu Suti a Ruh nu Kadenan. Mabatia su nia sia kanu Ika-isa
a Sulat kanu Manga Taw sa Kurintu 6 ayat 19 sia kanu Kitab Injil.
Suti a Ruh, Ruh nu Kadenan - Nia ba su Ruhhul Allah atawa ka su Suti a Ruh
nu Kadenan. Dikena nia su ngiawa a pebpitas kanu badan amaika mauma
den su limu nu Kadenan. Nia ba su Ruh a ebpun kanu Kadenan a linemagid
sa malapati ka linemangkap kanu Isa al-Masih. Mabatia su nia sia kanu
Mapia a Tutuma a Inisulatʼi Markus 1 ayat 10 enggu sia kanu Mapia a
Tutuma a Inisulatʼi Luk 3 ayat 22.
Na nia bun ba su Ruh a inibpasadʼu Kadenan a matalima nu apia entain
a taw a semalig kanu Isa al-Masih. Mabatia su nia sia kanu Sulat kanu
Manga Taw sa Ipisu 1 ayat 13. Su Suti a Ruh bun ba a nia i temabang sa
lekanin sa di nin kanggalebek sa dikena mapia enggu temutulu lun kanu
ngin i kahanda nu Kadenan. Mabatia su nia sia kanu Ika-isa a Sulat kanu
Manga Taw sa Kurintu 2 ayat 12 enggu sia kanu Sulat kanu Manga Taw
sa Galasia 5 ayat 22 taman sa 23.
Maena nu Mangadalem a Kadtalu
Magi NT Final draft.indb 826 3/24/2021 2:53:50 PM
827
Mabatia bun su makapantag kanu Suti a Ruh sia kanu
Manga Awal 1 ayat 2 sia kanu Kitab Taurat. Mabatia bun i nia
sia kanu Mapia a Tutuma a Inisulatʼi Mataya 1 ayat 20; 3 ayat 11;
10 ayat 19 taman sa 20 enggu sia kanu Mapia a Tutuma a Inisulatʼi
Yuhan 14 ayat 26. Mabatia bun su nia sia kanu Manga Pinggalebekʼu
Manga Sinugu nu Isa al-Masih 1 ayat 8. Mabatia bun su nia sia kanu
Sulat kanu Manga Taw sa Ruma 5 ayat 5 sia kanu Kitab Injil.
T
Tantawan nu Babil - Na sia kanu pageletan nu timpu nu Nabi Nuh enggu
Nabi Ibrahim na minumbal su manga taw sa mabagel enggu malambeg a
benal a tantawan a nabedtuan sa Babil. Na su ukit a kinaumbal sa entu na
pinapamaguntul a patpasagi a pinadtegas a budta.
Nia nilan kahanda na makasaut su tantawan a entu lu sa sulega
enggu di den silan mamakabpapalak. Mabatia su nia sia kanu
Manga Awal 11 ayat 3 taman
sa 4 sia kanu Kitab Taurat. Na
maitu ba i nagkahanda nilan
kagina nia nilan napagitung
na embaba sia sa lupa su
pegkakadenanen nilan a lu
ba mukit kanu tantawan ka
enggu nin silan ʼgkapalihalan.
tidtu a Kadenan - Su manga
taw sa dunia na madakel i
pedsimban nilan a dikena tidtu
a kadenan. Su ped na nia nilan
pedsimban na su pagidsan
nilan bun a manusia, su ped
menem na su manga balahala
enggu aden bun pedsimba sa
watu, senang atawa ka manga
binatang. Na su langun na entu
na dikena tidtu a kadenan ka
pegkakadenanen bu. Ugaidʼa
su tidtu a Kadenan na sekanin
su nangaden kanu langit enggu
lupa taman den kanu langun
na nakadalem lun magidsan
Maena nu Mangadalem a Kadtalu
Tantawan nu Babil
Magi NT Final draft.indb 827 3/24/2021 2:53:50 PM
828
i aden uyag-uyagʼin atawa ka dala uyag-uyagʼin. Mabatia su makapantag
kanu tidtu a Kadenan sia kanu Manga Pinggalebekʼu Manga Sinugu nu
Isa al-Masih 14 ayat 15 enggu sia kanu Ika-isa a Sulat kanu Manga Taw sa
Tisalunika 1 ayat 9 sia kanu Kitab Injil.
Tunggalʼu Kadenan - Nia maena nu tunggal sia kanu kadsalilidan demun
a kadtalu na kaisa-isa nin bu a wata ugaidʼa dikena nia nin maena su
kinadtalu sa Tunggalʼu Kadenan sia i mimbata su Kadenan atawa ka aden
kaluma nin. Ka su Isa al-Masih na Tunggalʼu Kadenan kagina ebpun demun
sekanin kanu Kadenan sia nakanggulalan kanu Suti a Ruh nu Kadenan.
Mabatia i nia sia kanu Mapia a Tutuma a Inisulatʼi Luk 1 ayat 35 enggu
sia kanu Mapia a Tutuma a Inisulatʼi Yuhan 1 ayat 14. Mabatia bun su
makapantag kanu Tunggalʼu Kadenan sia kanu Mapia a Tutuma a Inisulatʼi
Markus 9 ayat 7. Mabatia bun sia kanu Mapia a Tutuma a Inisulatʼi
Yuhan 3 ayat 16; 5 ayat 19; 10 ayat 36; 20 ayat 31. Mabatia bun sia kanu
Pinggalebekʼu Manga Sinugu nu Isa al-Masih 13 ayat 33.
Na apia su manga taw na pedtawagen nilan bun su Isa al-Masih
sa Tunggalʼu Kadenan. Mabatia su nia sia kanu Mapia a Tutuma a
Inisulatʼi Mataya 14 ayat 33; 16 ayat 16. Mabatia bun su nia sia kanu
Mapia a Tutuma a Inisulatʼi Markus 15 ayat 39 sia kanu Kitab Injil.
U
umun - Sia sa basa a Hibru na minha enggu sa basa menem a English na
off ering a nia nin maena na su ibpagenggay kanu Kadenan a ukit a
kapedsukul-sukul sa lekanin. Na si Kabil enggu si Habil a manga wata
nu Adam enggu Siti Hawa na minenggay silan sa umun kanu Kadenan.
Na nia inenggay ni Kabil a umun na unga nu manga nasabpetʼin kanu
pinangangawidan nin. Nia menem inenggay ni Habil a umun na masebud a
sapu nu muna-muna gaid a manga pipisʼu pangangayamen nin. Mabatia su
nia sia kanu Manga Awal 4 ayat 3 taman sa 4 sia kanu Kitab Taurat.
uyag-uyag a da taman nin - Na nia ba su uyag-uyag lu sa sulega. Na nia
nakadalem kanu kitab na apia entain i semalig kanu Isa al-Masih na
kaadenan na uyag-uyag a da taman nin enggu di den masiksa. Mabatia i nia
sia kanu Mapia a Tutuma a Inisulatʼi Yuhan 3 ayat 16 sia kanu Kitab Injil.
Y
Yahiya a ʼBpanalawat - Nia ba su Nabi Yahiya a nanalawat kanu manga
taw a midtataubat. Sekanin bun su nabi a sinugu nu Kadenan
sa kapatidtu nin kanu pamusungan nu manga taw sa kadtaubatʼilan unan
nu kauma nu Isa al-Masih. Nia ukit a kabpanalawatʼin na ipenggeledʼin su
Maena nu Mangadalem a Kadtalu
Magi NT Final draft.indb 828 3/24/2021 2:53:51 PM
829
taw sa mangagan bu sia sa ig a tanda nu kinadtaubatʼu taw enggu inampun
den sekanin nu Kadenan. Mabatia tanu su makapantag kanu galebekan nu
Yahiya a ʼBpanalawat sia kanu Mapia a Tutuma a Inisulatʼi Mataya 11 ayat 11
taman sa 18. Mabatia bun i nia sia kanu Mapia a Tutuma a Inisulatʼi
Markus 1 ayat 4 taman sa 8 enggu sia kanu Mapia a Tutuma a Inisulatʼi
Yuhan 1 ayat 6.
Na amaika su taw ka ʼbpaginugut den kanu Isa al-Masih na
dait a mapasalawat silan sa tanda nu kinapaginugutʼilan kanu Isa
al-Masih. Mabatia tanu bun su nia sia kanu Manga Pinggalebekʼu
Manga Sinugu nu Isa al-Masih 2 ayat 37 taman sa 41.
Na su Nabi Yahiya na tupu nu Libi a nia nin ama na si Sakarias a
isa bun a ʼbpangurban lu sa Israil. Mabatia su nia sia kanu Mapia a
Tutuma a Inisulatʼi Luk 1 ayat 5 taman sa 80 sia kanu Kitab Injil.
Yahudi - Tupu nu Nabi Ibrahim su manga taw a Yahudi. Na inibpasadʼu
Kadenan i palihalan nin su langun na bangsa sia makanggulalan kanu
tupu nu Ibrahim. Mabatia i nia sia kanu Manga Awal 12 ayat 2 taman sa
3; 22 ayat 16 taman sa 18 sia kanu Kitab Taurat. Na isa kanu wata nu Nabi
Ibrahim na su Iskak. Na su Iskak menem na ama nu Nabi Yakub a bedtuan
bun sa Israil a nabpunan nu sapulu enggu dua a tribu nu manga taw a
Israil.
Kanu timpu nu Nabi Musa na natalima nu bangsa a Israil su kasuguan
nu Kadenan. Na inibpaliugat kanilan su kapaginugutʼilan kanu entu a
kasuguan. Na kanu ulian nu namedsagad a manga lagun na tinabanan
su bangsa a Israil nu bangsa a Asiria enggu su ped menem kanilan na
tinabanan nu bangsa a Babilunia taman sa su kadakelan kanu manga taw
a Israil na napamananggit silan lu kanu entu ba a manga bangsa. Ugaidʼa
guna mabaluy a mabagel sa langun su bangsa a Pirsia kanu pat a pisukʼu
dunia na sinugutan nilan su manga taw a Israil sa kambalingan nilan
lu kanu dalepa nilan a su kalupan nu Israil. Na kagina ka nia madakel
kanu namakambalingan kanu dalepa a Israil na su manga muliataw
nu Yahuda a isa bun kanu sapulu enggu dua a wata nu Nabi Yakub na
binedtuan sa Yahudi su manga taw a Israil. Silan su naginugut pamun
kanu manga kasuguan nu Kadenan a inenggay sia nakanggulalan kanu
Nabi Musa a mailay sia kanu Kitab Taurat enggu naginugut bun silan kanu
panduan a sia nakadalem kanu Kitab Zabur taman kanu manga Kitab a
Inisulatʼu Manga Nabi. Na entu ba i nabaluy a agama nu manga Yahudi.
Na sia nakanggulalan kanu Isa al-Masih a sinugu nu Kadenan a
makapamelipuas kanu manga taw, na natuman sia ba su kadtalu nu
Kadenan a palihalan nin su langun nu bangsa sia makanggulalan
Maena nu Mangadalem a Kadtalu
Magi NT Final draft.indb 829 3/24/2021 2:53:51 PM
830
kanu tupu nu Ibrahim. Na su Isa al-Masih na Yahudi sekanin
kagina tupu sekanin nu Yahuda a wata nu Nabi Yakub a apu nu
Ibrahim. Na su sapulu enggu dua a pinamili nu Isa al-Masih a
nadtagapeda nin kanu manga galebekan nin na manga Yahudi
bun enggu silan bun su muna-muna a minayapat kanu Mapia a
Tutuma ulian nu kinapabpapulu kanu Isa al-Masih lu sa sulega.
Yakub - Sekanin ba a nia su wata nu Iskak enggu Ribika. Aden lepingʼin a
nia nin ngala na Isaw. Na sinambian nu Kadenan su ngala nin a Yakub
sa Israil kagina inidsigi nin sa bagel su Kadenan taman sa sekanin i
napamili a mabaluy a ama nu sapulu enggu dua a nabpunan nu tribu nu
manga taw a Israil. Mabatia su nia sia kanu Manga Awal 32 ayat 28. Na su
bangsa a Israil na tupu nu Ibrahim enggu sia ba nakanggulalan kanu nia
ba a bangsa su kapalihala kanu langun nu bangsa sia sa liwawaw na dunia.
Mabatia su nia sia kanu Manga Awal 12 ayat 2 taman sa 3 sia kanu Kitab
Taurat.